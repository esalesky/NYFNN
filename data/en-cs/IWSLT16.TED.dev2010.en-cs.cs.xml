<?xml version="1.0" encoding="UTF-8"?>
<mteval>
<refset setid="iwslt2016-dev2010" srclang="english" trglang="czech" refid="ref">
<doc docid="535" genre="lectures">
<url>http://www.ted.com/talks/al_gore_warns_on_latest_climate_trends</url>
<description>Na konferenci TED2009 Al Gore předvádí aktualizovanou prezentaci o stavu světového klimatu a dokazuje, že situace je ještě horší než vědci předpokládali. Také jasně říká, co si myslí o tzv. čistém uhlí.</description>
<keywords>talks, TED Conference, alternative energy, biosphere, climate change, energy, environment, presentation, science, technology</keywords>
<talkid>535</talkid>
<title>Al Gore varuje před nejnovějším klimatickým vývojem</title>
<seg id="1"> Minulý rok jsem vám ukazoval tyto dva snímky demonstrující, že polární ledový příkrov, který po většinu z posledních tří milionů let zabíral plochu velkou jako kontinentální USA, ze 40% zmizel. </seg>
<seg id="2"> To ale ještě neříká naplno, jak vážný je to problém, protože ze snímků není poznat tloušťka ledu. </seg>
<seg id="3"> Polární ledový příkrov je svým způsobem tlukoucím srdcem globálního klimatického systému. </seg>
<seg id="4"> V zimě expanduje a v létě se zmenšuje. </seg>
<seg id="5"> Další snímek, který Vám ukážu, bude zrychlený záznam toho, k čemu došlo za posledních 25 let. </seg>
<seg id="6"> Trvalý led je vyznačený červeně. </seg>
<seg id="7"> Jak vidíte, rozšiřuje se do tmavě modré. To je sezónní led v zimě. A ten v létě ubývá. </seg>
<seg id="8"> Ten takzvaný trvalý led, v odstupech pěti let, vidíte skoro jako krev, vytékající z těla. </seg>
<seg id="9"> Během 25 let se dostal odsud...sem. </seg>
<seg id="10"> To je problém, protože oteplování zahřívá zmrzlou pevninu kolem Severního ledového oceánu, ve které je obrovské množství zmrzlého uhlíku, který, když rozmrzne, je mikroorganismy přeměněn na metan. </seg>
<seg id="11"> Vezmeme-li celkové množství skleníkových plynů v atmosféře, tak se toto může zdvojnásobit, pokud překročíme bod zlomu. </seg>
<seg id="12"> Už dnes v některých mělkých jezerech na Aljašce metan aktivně probublává skrz vodu. </seg>
<seg id="13"> Profesorka Katey Walterová z Aljašské univerzity se vloni v zimě vydala s dalším týmem k jinému mělkému jezeru. </seg>
<seg id="14"> Wow! </seg>
<seg id="15"> Je v pořádku. Otázka je, jestli budeme i my. </seg>
<seg id="16"> Důvodem k obavám je fakt, že tento obří pasivní chladič teď ohřívá Grónsko ze severu. </seg>
<seg id="17"> Tohle je sezónní řeka roztátého sněhu. </seg>
<seg id="18"> Každý rok ji napájí větší množství tajícího sněhu. </seg>
<seg id="19"> Tohle je řeka Kangerlussuaq na jihozápadě Grónska. </seg>
<seg id="20"> Pokud chcete vědět jak se zvedá hladina moří kvůli tání pevnínského ledu, tak tady se řeka vlévá do moře. </seg>
<seg id="21"> Tyto toky velice rychle mohutní. </seg>
<seg id="22"> A na druhé straně planety máme Antarktidu největší masu ledu na Zemi. </seg>
<seg id="23"> Minulý měsíc vědci oznámili, že celý kontinent teď má "negativní ledovou bilanci" a odtává. </seg>
<seg id="24"> A západní Antarktida, pevnina tvořená ledem spojenými ostrovy, roztává obzvláště rychle. </seg>
<seg id="25"> Představuje to 6 metrů hladiny moře, tak jako v Grónsku. </seg>
<seg id="26"> V Himálaji, třetí největší mase ledu, vidíte v horní části nová jezera, která byla před pár lety ledovci. </seg>
<seg id="27"> 40% světové populace získává pitnou vodu z ledovcových řek. </seg>
<seg id="28"> Tento ledovec v Andách je zdrojem pitné vody pro toto město. </seg>
<seg id="29"> Prameny zmohutněly. </seg>
<seg id="30"> Ale až zmizí, zmizí i spousta pitné vody. </seg>
<seg id="31"> V Kalifornii došlo ke 40%nímu úbytku sněhu v pohoří Sierra Nevada. </seg>
<seg id="32"> To má velký dopad na přehrady. </seg>
<seg id="33"> A předpovědi, jak jste viděli, nejsou příznivé. </seg>
<seg id="34"> Toto sucho vede na celém světě k dramatickému nárůstu počtu požárů. </seg>
<seg id="35"> A přírodní katastrofy ve světě přibývají naprosto neobvyklou a nevídanou měrou. </seg>
<seg id="36"> Za posledních 30 let čtyřikrát více než za předešlých 75. </seg>
<seg id="37"> To je absolutně neudržitelný vzorec. </seg>
<seg id="38"> Když se na to podíváte v historickém kontextu uvidíte, co to způsobuje. </seg>
<seg id="39"> V posledních pěti letech jsme přidávali 70 milionů tun CO2 každých 24 hodin; 25 milionů tun denně do oceánů. </seg>
<seg id="40"> Podívejte se pozorně na východní Pacifik, od obou Amerik na západ, a na obě strany Indického subkontinentu, kde dochází k radikálnímu úbytku kyslíku v oceánech. </seg>
<seg id="41"> Nejvážnějším původcem globálního oteplování, spolu s odlesňováním, které se na výsledku podílí 20%, je spalování fosilních paliv. </seg>
<seg id="42"> Ropa je problém a uhlí je nejvážnější problém. </seg>
<seg id="43"> Spojené Státy jsou jedním ze dvou největších znečišťovatelů, spolu s Čínou. </seg>
<seg id="44"> A byl tu záměr budovat ještě víc uhelných elektráren. </seg>
<seg id="45"> Ale zdá se, že vítr se obrací. </seg>
<seg id="46"> Tady vidíte ty, jejichž výstavba byla v posledních pár letech zrušena a několik navržených zelených alternativ. </seg>
<seg id="47"> Nicméně politická bitva zuří v naší zemi. </seg>
<seg id="48"> A uhelný a ropný průmysl utratily v minulém kalendářním roce čtvrt miliardy dolarů za propagaci "čistého uhlí", což je protimluv. </seg>
<seg id="49"> Tenhle obrázek mi něco připomněl. </seg>
<seg id="50"> Okolo Vánoc, u nás doma v Tennessee, došlo k vylití skoro čtyř milionů krychlových metrů uhelného kalu. </seg>
<seg id="51"> Pravděpodobně jste to viděli ve zprávách. </seg>
<seg id="52"> Jde o druhý největší tok odpadu v celé Americe. </seg>
<seg id="53"> Stalo se to okolo Vánoc. </seg>
<seg id="54"> A tohle byla jedna z vánočních reklam placených těžebním průmyslem. </seg>
<seg id="55"> Ten náš Uhlík Mrazík, to je vážně príma chlapík. </seg>
<seg id="56"> Hojným výskytem v Státech Amerických pozvedá naše cash flow. </seg>
<seg id="57"> Jó, Uhlík Mrazík, čistější je každým dnem, </seg>
<seg id="58"> je tak úžasný, skoro průzračný, přináší peníze všem. </seg>
<seg id="59"> Tohle je velké ložisko uhlí v Západní Virginii. </seg>
<seg id="60"> Největší společnost těžící uhlí tímto způsobem je Massey Coal. </seg>
<seg id="61"> VIdeo: Don Blankenship : Řeknu Vám to na rovinu. Al Gore, Nancy Pelosiová, Harry Reid, ti lidi nevědí, o čem mluví. </seg>
<seg id="62"> Takže Aliance pro Ochranu Klimatu také rozjela dvě kampaně. </seg>
<seg id="63"> Tohle je jedna z nich, tedy část jedné z nich. </seg>
<seg id="64"> Herec: U nás v UHLergii vnímáme změnu klimatu jako velmi závažnou hrozbu pro náš byznys. </seg>
<seg id="65"> A proto je naším prvořadým cílem utratit velkou spoustu peněz za reklamní kampaň, která ukáže a zkomplikuje pravdu o uhlí. </seg>
<seg id="66"> Ve skutečnosti uhlí není špinavé. </seg>
<seg id="67"> Myslíme si, že je čísté... a taky hezky voní. </seg>
<seg id="68"> Takže se nebojte o globální oteplování. </seg>
<seg id="69"> Nechte ho na nás. </seg>
<seg id="70"> Herec: Čisté uhlí, už jste o něm hodně slyšeli. </seg>
<seg id="71"> Tak si prohlédněme ten výkřik technologie - továrnu na čisté uhlí. </seg>
<seg id="72"> Úžasné! Stroje jsou sice dost hlučné. </seg>
<seg id="73"> Ale to je zvuk technologie čistého uhlí. </seg>
<seg id="74"> A jelikož spalování uhlí je jednou z hlavních příčin globálního oteplování, ta pozoruhodná technologie,kterou tu vidíte, všechno mění. </seg>
<seg id="75"> Dobře se dívejte, tohle je dnešní technologie čistého uhlí. </seg>
<seg id="76"> A nakonec pozitivní alternativa, která se zaměřuje na ekonomickou stránku věci a na přínos pro naši národní bezpečnost. </seg>
<seg id="77"> Vypravěč: Amerika je v krizi. Hospodářství, národní bezpečnost, klimatické změny. </seg>
<seg id="78"> Pojítkem toho všeho je naše závislost na fosilních palivech jako je špinavé uhlí a zahraniční ropa. </seg>
<seg id="79"> Ale je tu nové a smělé řešení, které nás z toho může dostat. </seg>
<seg id="80"> Dát Americe novou, na 100% čistou, elektrickou energii během deseti let. </seg>
<seg id="81"> Je to plán jak Americe znovu dát práci, jak nás zabezpečit, a pomoci zastavit globální oteplování. </seg>
<seg id="82"> Konečně je tu řešení dost velké na to, aby naše problémy vyřešilo. </seg>
<seg id="83"> Nová Energie. Zjistěte si víc. </seg>
<seg id="84"> Tohle je poslední ukázka. </seg>
<seg id="85"> Vypravěč: Je to o nové energii pro Ameriku. </seg>
<seg id="86"> Jedna z nejrychlejších cest pryč od závislosti na starých špinavých palivech, která zabíjejí naši planetu. </seg>
<seg id="87"> Budoucnost je tady. Vítr, Slunce, nová elektrická síť. </seg>
<seg id="88"> Druhý muž: Nové investice a nové, dobře placené zaměstnání. </seg>
<seg id="89"> Vypravěč: Nová Energie. Přišel čas pro změnu. </seg>
<seg id="90"> Je jedno staré africké přísloví, které říká: "Chceš li jít rychle, jdi sám. </seg>
<seg id="91"> Chcete-li dojít daleko, jděte společně." </seg>
<seg id="92"> My musíme dojít daleko, a rychle. </seg>
<seg id="93"> Děkuji Vám mnohokrát. </seg>
</doc>
<doc docid="453" genre="lectures">
<url>http://www.ted.com/talks/elizabeth_gilbert_on_genius</url>
<description>Elizabeth Gilbert rozjímá o nemožných věcech, které očekáváme od umělců a géniů -- a předkládá radikální názor, že namísto výjimečných lidí, kteří "jsou" geniální, "máme" my všichni génia. Je to vtipná, osobní a překvapivě dojemná řeč.</description>
<keywords>talks, TED Conference, arts, creativity, culture, entertainment, poetry, work, writing</keywords>
<talkid>453</talkid>
<title>Elizabeth Gilbert o kreativitě</title>
<seg id="1"> Jsem spisovatelka. </seg>
<seg id="2"> Psát knihy je moje práce, ale je to samozřejmě i mnohem víc. </seg>
<seg id="3"> Je to také moje celoživotní láska a fascinace. </seg>
<seg id="4"> A nemyslím si, že se to někdy změní. </seg>
<seg id="5"> Nicméně, nedávno se stalo něco zvláštního v mém životě a v mé kariéře, co mě přimělo přehodnotit celý svůj vztah k této práci. </seg>
<seg id="6"> Ta zvláštní věc je, že jsem nedávno napsala knihu, memoár, nazvaný "Eat, Pray, Love" , a ten se, narozdíl od mých předchozích knih, dostal do světa a stala se z něj taková velká megasenzace, mezinárodní bestseller. </seg>
<seg id="7"> Výsledkem je, že kamkoliv teď přijdu, lidé se ke mně chovají, jako bych byla prokletá. </seg>
<seg id="8"> Vážně -- prokletá, prokletá! </seg>
<seg id="9"> Přijdou třeba ke mně, celí ustaraní, a řeknou, "Nemáš strach -- nemáš strach, že už to nikdy nepřekonáš? </seg>
<seg id="10"> Nemáš strach, že budeš celý život dál psát a už se ti nikdy nepodaří napsat knihu, která by někoho na světě alespoň trochu zajímala?" </seg>
<seg id="11"> To je docela uklidňující, že jo. </seg>
<seg id="12"> Ale bylo by to ještě horší, kdybych si nepamatovala, že před 20ti lety, když jsem poprvé začala říkat lidem -- byla jsem puberťák -- že chci být spisovatelka, setkala jsem se se stejně ustrašenou reakcí. </seg>
<seg id="13"> A lidé se mě ptali, "Nemáš strach, že nebudeš mít žádný úspěch? </seg>
<seg id="14"> Nebojíš se, že to ponížení z odmítnutí tě zabije? </seg>
<seg id="15"> Nebojíš se, že budeš celý život pilovat tohle řemeslo a nic z toho nevzejde a ty umřeš na hromádce zbytků z rozbitých snů s ústy plnými hořkého popela neúspěchu?" </seg>
<seg id="16"> A tak, víte. </seg>
<seg id="17"> Odpověď -- stručná odpověď na všechny tyhle otázky je "Ano." </seg>
<seg id="18"> Ano, bojím se toho všeho. </seg>
<seg id="19"> A vždycky jsem se bála. </seg>
<seg id="20"> A k tomu se bojím ještě mnoha dalších věcí, které by lidi ani nenapadly. Jako chaluh třeba, a jiných věcí, které jsou strašidelné. </seg>
<seg id="21"> Ale co se týče psaní, tak věc, nad kterou poslední dobou přemýšlím, je - proč? </seg>
<seg id="22"> Chápete, je to racionální? </seg>
<seg id="23"> Je to logické, že by se někdo měl bát dělat práci, o které cítí, že je jeho posláním na této zemi. </seg>
<seg id="24"> A co je vlastně na uměleckých profesích takového, že se tak vzájemně bojíme o svoje duševní zdraví, když v jiných profesích to jaksi nedělají? </seg>
<seg id="25"> Například můj otec byl chemický inženýr a já si nevzpomínám, že by se ho během jeho 40tileté kariéry někdo zeptal, jestli se bojí být chemickým inženýrem. </seg>
<seg id="26"> Žádné -- ten chemicko-inženýrský blok, Johne, jak to zvládáš? </seg>
<seg id="27"> Prostě se nikdo neptal. </seg>
<seg id="28"> Ale buďme upřímní, chemičtí inženýři jako skupina si nevysloužili během staletí pověst maniodepresivních alkoholiků. </seg>
<seg id="29"> My spisovatelé svým způsobem tuhle reputaci máme, a nejen spisovatelé, ale i o kreativních lidech napříč všemi žánry se často říká, že jsou enormně duševně labilní. </seg>
<seg id="30"> Stačí se jen podívat na chmurnou statistiku úmrtí jen ve 20. století, smrt opravdu pozoruhodných, tvůrčích lidí, kteří umřeli mladí a často vlastní rukou. </seg>
<seg id="31"> A dokonce i ti, kteří nespáchali doslovnou sebevraždu se zdají být skutečně zničení svým darem. </seg>
<seg id="32"> Norman Mailer, krátce předtím než zemřel, řekl v posledním interview "Každá má kniha mě zabila o trochu víc." </seg>
<seg id="33"> Dost nezvyklé prohlášení o celoživotním díle. </seg>
<seg id="34"> Ale nás už ani nepřekvapí, když někoho slyšíme něco takového říkat, protože jsme takové věci slyšeli už tolikrát a nějak jsme je úplně internalizovali a kolektivně přijali názor, že tvořivost a utrpení jsou nějak neodmyslitelně spojeny a že umění nakonec vždy nevyhnutelně povede k utrpení. </seg>
<seg id="35"> A otázka, kterou vám všem chci dnes dát zní: Vy s tím jako souhlasíte? </seg>
<seg id="36"> Nepříčí se vám to? -- </seg>
<seg id="37"> Protože podíváte-li se na to byť jen z minimálního nadhledu, tak -- </seg>
<seg id="38"> Mně se prostě tenhle názor vůbec nelíbí. </seg>
<seg id="39"> Myslím, že je odporný. </seg>
<seg id="40"> A také si myslím, že je nebezpečný. A nechci, aby přetrval do dalšího století. </seg>
<seg id="41"> Myslím, že je lepší, když budeme povzbuzovat naše významné tvořivé osobnosti, aby žily. </seg>
<seg id="42"> Rozhodně vím, že v mém případě, -- v mé situaci -- by pro mě bylo velmi nebezpečné pustit se touto temnou cestou, zvláště pokud vezmeme v potaz, že jsem právě uprostřed své kariéry. </seg>
<seg id="43"> A to je -- víte, jsem docela mladá, je mi teprve 40 let. </seg>
<seg id="44"> Pořád mám v sobě ještě tak čtyři dekády práce. </seg>
<seg id="45"> A je více než možné, že cokoliv, co od teď napíšu, bude světem posuzováno jako dílo, které přišlo po tom šíleném úspěchu mé poslední knihy, že? </seg>
<seg id="46"> Řeknu to bez obalu, protože jsme tady všichni svým způsobem přátelé -- svůj největší úspěch mám už teď nejspíš za sebou. </seg>
<seg id="47"> Bože, to je nápad! </seg>
<seg id="48"> Víte, to je právě ten druh myšlení, co může člověka dovést k tomu, že začne pít gin v devět hodin ráno, a tam já se nechci dostat. </seg>
<seg id="49"> Raději bych pokračovala v práci, kterou mám ráda. </seg>
<seg id="50"> A tak se nabízí otázka - jak? </seg>
<seg id="51"> Zdá se mi, po dlouhém přemítání, že způsob, jakým teď musím pracovat, abych mohla dál psát je, že si musím vytvořit nějaký ochranný psychologický konstrukt, že jo? </seg>
<seg id="52"> Musím jakoby najít způsob, jak si udržet bezpečný odstup mezi sebou, když píšu, a svou přirozenou obavou jakou to, co píšu, bude mít odteď odezvu. </seg>
<seg id="53"> A tak, když jsem poslední rok hledala vzor způsobu, jakým to udělat, dívala jsem se napříč staletími, a snažila jsem se najít jiné společnosti, abych zjistila, jestli nemají lepší a zdravější názory než my na to, jak pomoci tvořivým lidem zvládat ono neodmyslitelné emoční riziko kreativity. </seg>
<seg id="54"> Tenhle výzkum mě dovedl do starověkého Řecka a Říma. </seg>
<seg id="55"> Vydržte se mnou, má to pointu. </seg>
<seg id="56"> Ve starověkém Řecku a Římě lidé kupodivu nevěřili, že tvořivost vychází z člověka. </seg>
<seg id="57"> Věřili, že tvořivost je posvátný duch, návštěvník, který přichází k lidem z nějakého vzdáleného a neznámého zdroje, ze vzdálených a neznámých důvodů. </seg>
<seg id="58"> Řekové označovali tyto duchy tvořivosti jako "démony". </seg>
<seg id="59"> Sokrates například věřil, že má démona, který k němu z dálky moudře promlouvá. </seg>
<seg id="60"> Římané si mysleli totéž, ale nazývali tyto nehmotné tvořivé duchy "génii". </seg>
<seg id="61"> A to je skvělé, protože Římané si vlastně nemysleli, že by génius byl výjimečně chytrý jedinec. </seg>
<seg id="62"> Věřili, že génius je druh magické bytosti, která doslova žije ve zdech umělcova ateliéru, něco na způsob Dobbyho, domácího skřítka, který vychází ven a neviditelně pomáhá umělcům s jejich dílem a ovlivňuje výsledek práce. </seg>
<seg id="63"> Úchvatné -- to je přesně ono, to je přesně ten odstup, o kterém mluvím -- ten psychologický konstrukt, který člověka chrání před výsledky jeho práce. </seg>
<seg id="64"> A všichni věděli, že takhle to prostě chodí. </seg>
<seg id="65"> Takže starověký umělec byl chráněný před jistými věcmi, jako například před narcismem. </seg>
<seg id="66"> Pokud byla tvá práce brilantní, nebyla to všechno jen tvoje zásluha, každý věděl, že jsi měl toho duchovního génia, který ti pomohl. </seg>
<seg id="67"> Pokud tvá práce za nic nestála, nebyla to tak úplně tvoje chyba. </seg>
<seg id="68"> Každý věděl, že tvůj génius byl tak trochu moula. </seg>
<seg id="69"> A lidé na Západě takhle chápali tvořivost velmi dlouho. </seg>
<seg id="70"> A pak přišla renesance a všechno se změnilo, dostali jsme skvělý nápad, a ten skvělý nápad byl, že jsme postavili lidského jedince do centra všehomíra, nad všechny bohy a mystéria, a už tu nezbylo místo pro mystické bytosti, které dostávaly příkazy od božstva. </seg>
<seg id="71"> Pak přišel racionální humanismus a lidé začali věřit, že tvořivost pochází výhradně z lidského nitra. </seg>
<seg id="72"> A poprvé v historii jste mohli slyšet, jak lidé mluví o tom či onom umělci jako o géniovi, místo jako o někom, kdo má génia. </seg>
<seg id="73"> Musím vám říct, že si myslím, že to byla veliká chyba. </seg>
<seg id="74"> Myslím, že nechat někoho, pouhého jednoho člověka věřit, že on nebo ona je jako nádoba, jako zřídlo a podstata a zdroj všeho božského, tvořivého, nepoznatelného, věčného tajemství, je tak trochu příliš velká zodpovědnost na jednu křehkou, lidskou psyché. </seg>
<seg id="75"> Je to jako požádat někoho, aby spolkl slunce. </seg>
<seg id="76"> To prostě úplně vychýlí a pokřiví ego a vytvoří všechna ta nezvladatelná očekávání ohledně výkonu. </seg>
<seg id="77"> A já si myslím, že tento tlak zabíjel naše umělce během posledních 500 let. </seg>
<seg id="78"> A pokud je to pravda, a já si myslím, že to pravda je, tak vyvstává otázka - co dál? </seg>
<seg id="79"> Můžeme to dělat jinak? </seg>
<seg id="80"> Možná se vrátit zpět k nějakému ještě staršímu pochopení vztahu mezi lidmi a mystériem tvořivosti. </seg>
<seg id="81"> Možná ne. </seg>
<seg id="82"> Možná nemůžeme jen tak vymazat 500 let racionálního humanismu během jedné 18timinutové přednášky. </seg>
<seg id="83"> A nejspíš tu jsou v hledišti lidé, kteří by vznesli skutečně legitimní vědecké pochybnosti o existenci víl, které chodí za lidmi a omatlávají jim projekty a věci vílí šťávou. </seg>
<seg id="84"> Nejspíš se mi nepodaří vás všechny přesvědčit. </seg>
<seg id="85"> Ale otázka, kterou bych vám ráda položila, je -- proč ne? </seg>
<seg id="86"> Proč se na to nedívat takto? </seg>
<seg id="87"> Vždyť to dává asi tolik smyslu jako cokoliv jiného, co jsem dosud slyšela, co se týče vysvětlení té naprosto šíleně nevypočitatelnosti tvořivého procesu. </seg>
<seg id="88"> Procesu, který se, jak ví každý, kdo se kdy pokusil něco vytvořit -- což je v podstatě každý v této místnosti -- nechová vždy racionálně. </seg>
<seg id="89"> A někdy nám může připadat takřka paranormální. </seg>
<seg id="90"> Nedávno jsem se setkala s výjimečnou americkou básnířkou, Ruth Stoneovou, je jí teď kolem 90ti let, ale byla básnířkou celý život, a ona mi vyprávěla, že když vyrůstala na venkově ve Virginii, pracovala takhle venku na polích, a najednou ucítila a uslyšela báseň, jak se k ní řítí napříč krajinou. </seg>
<seg id="91"> Říkala, že to bylo jako burácející vzdušný vlak. </seg>
<seg id="92"> Valil se na ni napříč krajinou. </seg>
<seg id="93"> Cítila, jak přichází, protože se jí třásla země pod nohama. </seg>
<seg id="94"> Věděla, že má v tu chvíli udělat jednu jedinou věc, a to bylo, dle jejích slov, "běžet jako ďábel." </seg>
<seg id="95"> A tak běžela jako ďábel domů a báseň ji honila, šlo o to, že se musela dostat k papíru a tužce dostatečně rychle, aby až bude burácet skrze ni, ji mohla sebrat a zmocnit se jí na papíře. </seg>
<seg id="96"> Jindy nebyla dost rychlá, a i když běžela a běžela a běžela, nestihla se dostat včas domů, a báseň jen prošla skrze ni a ona ji minula a ta báseň pokračovala dál napříč krajinou, hledajíc, tak to sama řekla, "dalšího básníka." </seg>
<seg id="97"> A jindy zase -- a tohle nikdy nezapomenu -- byly chvíle, kdy ji témeř minula, téměř. </seg>
<seg id="98"> a tak běžela domů, hledala papír, a báseň skrze ni projela, ale ona popadla tužku zrovna když báseň procházela skrze ni, říkala, že to bylo jako kdyby se natáhla druhou rukou a chytila ji. </seg>
<seg id="99"> Chytila báseň za ocas, a vtáhla ji zpátky do sebe a zárověň psala na stránku. </seg>
<seg id="100"> A v těchto případech se báseň dostala na papír dokonalá a nedotčená, ovšem odzadu, od posledního slova k prvnímu. </seg>
<seg id="101"> Když jsem to slyšela, říkala jsem si -- jak je to zvláštní, přesně takový je i můj tvořivý proces. </seg>
<seg id="102"> To ale není celý můj tvořivý proces -- nejsem potrubí! </seg>
<seg id="103"> Jsem mezek a způsob, jakým musím pracovat, je, že vstanu každý den ve stejnou dobu a potím se a namáhám a složitě se prodírám skrz. </seg>
<seg id="104"> Ale i já ve svém mezkovství, dokonce i já jsem se s tím setkala, chvílemi. </seg>
<seg id="105"> A řekla bych, že spousta z vás také. </seg>
<seg id="106"> Dokonce i mnou prošla práce či nápad ze zdroje, který upřímně nedovedu určit. </seg>
<seg id="107"> Co to je? </seg>
<seg id="108"> A jaký k tomu máme zaujmout vztah, abychom se nezbláznili, ale naopak se udrželi při smyslech? </seg>
<seg id="109"> Pro mě je nejlepší současný příklad toho, jak to udělat, hudebník Tom Waits, se kterým jsem před několika lety dělala interview pro časopis. </seg>
<seg id="110"> Mluvili jsme o tom, Tom byl po většinu svého života něco jako ztělesnění současného ztrápeného moderního umělce, snažícího se ovládat a zvládat a dominovat tyto vpodstatě nekontrolovatelné tvořivé impulzy, které byly úplně internalizovány. </seg>
<seg id="111"> Ale pak zestárl, zklidnil se, a jednoho dne jel po dálnici v Los Angeles a tehdy se to pro něj vše změnilo. </seg>
<seg id="112"> Jak si tak předjíždí, tak zničehonic slyší malý útržek melodie, který se mu náhle dostal do hlavy, jako inspirace, nepolapitelná a dráždivá, a on ji chce, je úžasná, touží po ní, ale nemůže se jí zmocnit. </seg>
<seg id="113"> Nemá kousek papíru, nemá tužku, nemá diktafon. </seg>
<seg id="114"> Začíná cítit, jak se v něm probouzí jeho staré úzkosti jako "Přijdu o ni a pak mě ta píseň bude navždy pronásledovat." </seg>
<seg id="115"> Nejsem dost dobrý a nezvládnu to." </seg>
<seg id="116"> Ale namísto panikaření prostě zastavil. </seg>
<seg id="117"> Zarazil všechen ten proud myšlenek a udělal něco naprosto nového. </seg>
<seg id="118"> Prostě se podíval do nebe a řekl, "Nezlob se, ale nevidíš, že řídím?" </seg>
<seg id="119"> "Vypadám snad, že teď můžu skládat píseň? </seg>
<seg id="120"> Jestli opravdu chceš existovat, tak přijď v nějakou vhodnější dobu, kdy se ti budu moc věnovat. </seg>
<seg id="121"> Nebo běž dnes otravovat někoho jiného. </seg>
<seg id="122"> Běž obtěžovat Leonarda Cohena." </seg>
<seg id="123"> Celý jeho pracovní proces se po tomhle zážitku změnil. </seg>
<seg id="124"> Jeho dílo ne, je pořád tak temné jako dřív. </seg>
<seg id="125"> Ale samotný proces a těžká úzkost s ním spojená odešla, když pustil génia ven ze sebe, kde působil jen samé potíže, a poslal ho jakoby zpět odkud přišel, uvědomil si, že už nemusí být tak sevřený, ztrápený. </seg>
<seg id="126"> Že může zažívat mimořádnou, neobyčejnou, bizarní spolupráci, téměř rozhovor mezi Tomem a tou zvláštní, vnější věci, která nebyla tak úplně Tom. </seg>
<seg id="127"> Když jsem slyšela tenhle příběh, začal se pomalu měnit způsob, jakým jsem i já pracovala, a jednou už mě to zachránilo. </seg>
<seg id="128"> Ta myšlenka mě zachránila, když jsem byla uprostřed psaní "Eat, Pray, Love" a spadla jsem do jedné z těch "hlubin zoufalství", do kterých se všichni dostáváme, když na něčem pracujeme a ono se to nedaří, začnete si myslet, že to bude katastrofa, že tohle bude ta nejhorší kniha, kterou kdo kdy napsal. </seg>
<seg id="129"> Ne prostě špatná, ale nejhorší kniha vůbec. </seg>
<seg id="130"> Začala jsem uvažovat o tom, že s ní přestanu. </seg>
<seg id="131"> Ale pak jsem si vzpomněla na Toma, jak mluvil do vzduchu a zkusila jsem to. </seg>
<seg id="132"> Zvedla jsem hlavu od rukopisu a začala mluvit do prázdného rohu pokoje. </seg>
<seg id="133"> Řekla jsem nahlas, "Poslouchej, ty někdo, ty i já, oba víme, že pokud tahle kniha nebude úchvatná, tak to nebude tak úplně moje chyba, že? </seg>
<seg id="134"> Protože jak vidíš, já do toho dávám všechno, co mám, víc už do toho dát nemůžu. </seg>
<seg id="135"> Tak jestli chceš, aby to bylo lepší, tak se ukaž a udělej svou část práce. </seg>
<seg id="136"> Ok. Ale když to neuděláš, tak víš co, k čertu s tím. </seg>
<seg id="137"> Já budu psát dál, protože to je moje práce. </seg>
<seg id="138"> A já bych měla ráda k dnešku poznámku, že jsem přišla, abych udělala svou část práce." </seg>
<seg id="139"> Protože -- nakonec je to takhle -- před staletími se v pouštích severní Afriky lidé scházeli k posvátným nočním tancům a hudbě, které trvaly hodiny a hodiny, až do svítání. </seg>
<seg id="140"> A bylo to vždycky velkolepé, protože tanečníci byli profesionálové a byli fantastičtí. </seg>
<seg id="141"> Ale jednou za čas, velmi vzácně, se něco stalo, a jeden z účinkujících se stal nadpozemským. </seg>
<seg id="142"> A já vím, že víte, o čem mluvím, protože vím, že každý z vás někdy v životě viděl podobné představení. </seg>
<seg id="143"> Bylo to jako kdyby se zastavil čas a tanečník jakoby prošel jakýmsi portálem a nedělal nic jiného, než co dělal vždycky, tisíc nocí předtím, ale všechno se propojilo. </seg>
<seg id="144"> Najednou už to nebyl pouhý člověk. </seg>
<seg id="145"> Byl osvícený zevnitř a osvícený zespodu a celý osvícený ohněm božství. </seg>
<seg id="146"> A když k tomu došlo, lidé tehdy věděli, co se stalo, měli pro to jméno. </seg>
<seg id="147"> Společně pozvedli ruce a začali prozpěvovat "Allah, Allah, Allah, Bůh, Bůh, Bůh." </seg>
<seg id="148"> Tohle je Bůh. </seg>
<seg id="149"> Zajímavá historická poznámka -- když Maurové dobyli jižní Španělsko, přivezli s sebou tento zvyk a během staletí se výslovnost změnila z "Allah, Allah, Allah" na "Ole, ole, ole", které stále můžete slyšet při býčích zápasech a tanci flamengo. </seg>
<seg id="150"> Když ve Španělsku účinkující udělal něco nemožného a magického, "Allah, ole, ole, Allah, úchvatné, bravo," nepochopitelné, tady to je -- záblesk Boha. </seg>
<seg id="151"> Což je skvělé, protože to potřebujeme. </seg>
<seg id="152"> Ale ta obtížná část přichází následujícího rána pro tanečníka samotného, když se probudí a zjistí, že je úterý 11 hodin dopoledne, a on už není zábleskem Boha. </seg>
<seg id="153"> Je jen stárnoucí smrtelník s fakt špatnými koleny a možná, že už nikdy nevystoupá do takových výšin. </seg>
<seg id="154"> A možná už nikdo nikdy nebude skandovat boží jméno, až se bude točit, co má tedy počít po zbytek svého života? </seg>
<seg id="155"> Je to drsné. </seg>
<seg id="156"> Je to jedno z nejbolestivějších smíření se ve tvořivém životě. </seg>
<seg id="157"> Ale možná by to nemuselo být tak bolestivé, kdyby člověk především nikdy nezačal věřit tomu, že ty nejpodivuhodnější stránky jeho bytí pocházejí z něj samého. </seg>
<seg id="158"> Možná kdyby člověk prostě věřil, že mu byly zapůjčeny z nějakého nepředstavitelného zdroje pro výjimečnou část jeho života, aby je pak, když je hotov, předal dál, někomu dalšímu. </seg>
<seg id="159"> Když na to začneme nahlížet takhle, tak se začne měnit všechno. </seg>
<seg id="160"> Takhle jsem začala uvažovat já, a rozhodně takhle posledních několik měsíců přemýšlím, když pracuju na knize, která brzy vyjde jako to nebezpečné, děsivě nadočekávané pokračováni mého šíleného úspěchu. </seg>
<seg id="161"> A co si musím pořád říkat, když už mi z toho hrabe, je - neboj se. </seg>
<seg id="162"> Nenech se zviklat. </seg>
<seg id="163"> Prostě jen dělej svoji práci. </seg>
<seg id="164"> Dál dělej svou část díla, ať už to je cokoliv. </seg>
<seg id="165"> Pokud je tvá práce tancovat, tanči. </seg>
<seg id="166"> Pokud se tvůj božský, pidlooký génius rozhodne ukázat trochu zázraku, pro jednu jedinou chvíli skrze tvé úsilí, pak "Ole!" </seg>
<seg id="167"> A když ne, tak stejně tanči. </seg>
<seg id="168"> A "Ole!" tobě i tak. </seg>
<seg id="169"> Věřím tomu a myslím, že bychom se to měli učit. </seg>
<seg id="170"> "Olé!" tobě, už jen pro tu pouhou lidskou lásku a tvrdohlavost pokračovat dál. </seg>
<seg id="171"> Děkuji vám. </seg>
<seg id="172"> Děkuji vám. </seg>
<seg id="173"> Olé! </seg>
</doc>
<doc docid="531" genre="lectures">
<url>http://www.ted.com/talks/brian_cox_what_went_wrong_at_the_lhc</url>
<description>V tomto krátkém vystoupení na TED U 2009, nám Brian Cox sděluje novinky o urychlovači částic v CERN. Mluví o opravách, které právě probíhají, a o budoucnosti největšího vědeckého experimentu všech dob.</description>
<keywords>talks, TED Conference, astronomy, energy, exploration, physics, science, technology</keywords>
<talkid>531</talkid>
<title>Brian Cox: Co se pokazilo na LHC</title>
<seg id="1"> Minulý rok jsem na TEDu představil LHC. </seg>
<seg id="2"> A slíbil jsem, že se vrátím poreferovat o tom, jak toto zařízení funguje. </seg>
<seg id="3"> Tak jsem tu. A pro ty, kteří zde nebyli, LHC je největší vědecký experiment, který kdy byl proveden - má obvod 27 kilometrů. </seg>
<seg id="4"> Jeho úkolem je vytvořit podmínky, které tu panovaly méně než jednu miliardtinu vteřiny po začátku vesmíru - a to až 600 milionkrát za vteřinu. </seg>
<seg id="5"> Je to rozhodně ambiciózní. </seg>
<seg id="6"> Tohle je to zařízení pod Ženevou. </seg>
<seg id="7"> Uvnitř detektorů snímáme obrázky těchto zmenšenin Velkých třesků. </seg>
<seg id="8"> Na tomhle jsem pracoval já. Je to detektor nazývaný ATLAS - 44 metrů do šířky a 22 metrů v průměru. </seg>
<seg id="9"> Tady je působivá fotka ATLASu během jeho konstrukce, takže můžete vidět rozměry. </seg>
<seg id="10"> Desátého září minulého roku jsme zařízení poprvé zapnuli. </seg>
<seg id="11"> A z ATLASu jsme získali tento obrázek. </seg>
<seg id="12"> To vyvolalo v kontrolní místnosti velké oslavy. </seg>
<seg id="13"> Je to obrázek prvního svazku částic, který prošel celým okruhem LHC, až k místu záměrné srážky, která vyvolala spršku částic, kterou detektor zachytil. </seg>
<seg id="14"> Jinými slovy, když jsme 10. září viděli ten obrázek, věděli jsme, že zařízení funguje a to je velký úspěch. </seg>
<seg id="15"> Nejsem si ale jistý, jestli to vyvolalo větší rozruch než toto, což měl možnost vidět každý, kdo se toho dne podíval na titulní stránku Google. </seg>
<seg id="16"> To znamená, že jsme učinili jak kulturní, tak vědecký dopad. </seg>
<seg id="17"> Asi o týden později jsme začali mít se zařízením problémy, které souvisely s dráty, jak zde vidíte - s těmito zlatými dráty. </seg>
<seg id="18"> Tyto dráty vedou, za plného provozu, 13 tisíc ampérů. </seg>
<seg id="19"> Možná jsou mezi Váma pozorní inženýři, myslící si: "Ne, to nevedou, na to jsou příliš malé." </seg>
<seg id="20"> Ale oni mohou, protože když jsou ochlazené, tak jsou tím co nazýváme supravodiče. </seg>
<seg id="21"> Takže na mínus 271 stupních - chladněji než je vesmírný prostor mezi hvězdami, tyto dráty mohou vést takový proud. </seg>
<seg id="22"> Na jednom ze spojů, mezi devíti tisíci magnety v LHC byl výrobní defekt. </seg>
<seg id="23"> Takže dráty se trošku zahřály a těch 13 tisíc ampérů najednou začalo mít elektrický odpor. </seg>
<seg id="24"> Toto byl výsledek. </seg>
<seg id="25"> Je to ještě o něco víc působivější, když zvážíte, že ty magnety váží přes 20 tun a pohly se skoro o 30 centimetrů. </seg>
<seg id="26"> Poškodili jsme asi tak 50 magnetů. </seg>
<seg id="27"> Takže jsme je museli odstranit, což jsme udělali. </seg>
<seg id="28"> Důkladně jsme je prohlédli a opravili. </seg>
<seg id="29"> Všechny jsou teď zpět na cestě do podzemí. </seg>
<seg id="30"> Na konci března bude LHC znovu jako nový. </seg>
<seg id="31"> Zapneme ho a očekáváme, že kolem června nebo července budou první data a budeme pokračovat v našem pátrání, jaké jsou stavební kostky vesmíru. </seg>
<seg id="32"> Teď se samozřejmě - tak trochu - nad touto poruchou znovu roznítila debata o hraničních hodnotách vědy a techniky. Je jednoduché ji vyvrátit. </seg>
<seg id="33"> Myslím, že fakt, že je to tak obtížné, fakt, že překonáváme sami sebe, je hodnota kterou přínáší věcí jako je LHC. </seg>
<seg id="34"> Přenechám závěrečná slova anglickému vědci Humphrey Davymu, který, jak ho já podezřívám, bránil zbytečné experimenty jeho chráněnce - jeho chráněnec byl Michael Faraday. Řekl toto: "Nic není tak nebezpečné pro vývoj lidské mysli, jako předpoklad, že náš vědecký pohled je konečný, že v přírodě již nejsou další záhady, že naše vítězství jsou vybojována a že tu nejsou již žádné nové světy, které lze dobít. </seg>
<seg id="35"> Děkuji. </seg>
</doc>
<doc docid="93" genre="lectures">
<url>http://www.ted.com/talks/barry_schwartz_on_the_paradox_of_choice</url>
<description>Psycholog Barry Schwartz se zaměřuje na klíčový princip západních civilizací: svobodu volby. Podle Schwartzova úsudku nás možnost vybírat si činí nikoli svobodnějšími, ale paralyzuje nás; nejsme šťastnější, ale naopak méně spokojení.</description>
<keywords>talks, business, choice, culture, decision-making, economics, happiness, personal growth, potential, psychology</keywords>
<talkid>93</talkid>
<title>Barry Schwartz - Paradox volby</title>
<seg id="1"> Chtěl bych mluvit o některých věcech obsažených v mé knize a doufám, že to dobře zapadne dohromady s věcmi, které už jste slyšeli a zkusím upozornit na některé souvislosti, které vám mohly uniknout. </seg>
<seg id="2"> Rád bych začal tím, čemu říkám "oficiální dogma". </seg>
<seg id="3"> Oficiální dogma čeho? </seg>
<seg id="4"> Oficiální dogma všech západních průmyslových společností. </seg>
<seg id="5"> Toto dogma zní následovně: pokud chceme maximalizovat blahobyt našich občanů, dosáhneme toho maximalizací osobní svobody. </seg>
<seg id="6"> Odůvodněním je jednak to, že svoboda sama o sobě a ze sebe je dobrá, hodnotná, cenná, nutná k tomu, aby mohl člověk být člověkem. </seg>
<seg id="7"> A protože když budeme mít svobodu, každý z nás bude schopen jednat podle sebe a budeme dělat věci, které povedou k našemu většímu blahobytu. A nikdo nebude muset rozhodovat za nás. </seg>
<seg id="8"> Maximalizace svobody dosáhneme tím, že maximalizujeme možnost výběru. </seg>
<seg id="9"> Čím více možností na výběr lidé mají, tím mají více svobody, a čím více mají lidé svobody, tím mají více blahobytu. </seg>
<seg id="10"> Myslím si, že tohle máme v sobě tak zakořeněno, že by nikoho nenapadlo to rozporovat. </seg>
<seg id="11"> Je to hluboko v našich životech. </seg>
<seg id="12"> Uvedu několik příkladů toho, co nám moderní pokrok umožnil. </seg>
<seg id="13"> Tohle je příklad supermarketu v sousedství - není příliš velký. </seg>
<seg id="14"> Zmíním například salátové dresingy a zálivky. </seg>
<seg id="15"> V jednom supermarketu je k dostání 175 dresingů, pokud do toho nepočítáme 10 různých extra panenských olivových olejů a 12 balzamikových octů, které si můžete koupit a namíchat si vlastní dresing nebo zálivku, pokud by vám náhodou žádný z těch 175 nevyhovoval. </seg>
<seg id="16"> Takhle tedy vypadá supermarket. </seg>
<seg id="17"> A pak jdete do obchodu s elektronikou a chcete si postavit domácí hi-fi systém -- reproduktory, CD přehrávač, magnetofon, rádio, zesilovač. A v tomhle jednom obchodě s elektronikou mají tolik různých nabídek, </seg>
<seg id="18"> že bychom z nich mohli nakombinovat 6,5 milionu různých systémů -- jenom z toho, co mají v tomto jednom obchodě. </seg>
<seg id="19"> Musíte uznat, že to je skutečně velký výběr. </seg>
<seg id="20"> A v jiných oblastech - například u telekomunikací. </seg>
<seg id="21"> Bývaly doby, když jsem byl ještě kluk, kdy jste si mohli objednat jakýkoli druh telefonních služeb, pokud jste je ovšem objednali od společnosti Ma Bell. </seg>
<seg id="22"> Přístroj jste si pronajali. Nekoupili. </seg>
<seg id="23"> Jedním z důsledků toho bylo, že se telefon nikdy nerozbil. </seg>
<seg id="24"> A ty dny jsou pryč. </seg>
<seg id="25"> Máme dneska téměř nekonečné množství různých druhů telefonů, zejména jde-li o mobilní telefony. </seg>
<seg id="26"> Tohle jsou mobily budoucnosti: </seg>
<seg id="27"> Můj oblíbený je ten uprostřed -- MP3 přehrávač, odstraňovač chloupků v nose a letlampa na dělání karamelu. </seg>
<seg id="28"> Pokud jste je ještě zatím nikde na pultech neviděli, můžete si být jisti, že jednou uvidíte. </seg>
<seg id="29"> Výsledkem je to, že lidé přicházejí do obchodu a ptají se: neměli byste telefon, který toho neumí tolik? </seg>
<seg id="30"> A víte, jaká je odpověď na tuto otázku? </seg>
<seg id="31"> Odpověď je: "Ne." </seg>
<seg id="32"> Není možné si koupit mobil, který toho neumí příliš mnoho. </seg>
<seg id="33"> V ostatních oblastech života, mnohem důležitějších než nakupování, je také dnes přítomná tahle "exploze" možností výběru. </seg>
<seg id="34"> Ve zdravotnictví -- ve Spojených státech už neplatí, že přijdete k doktorovi a doktor vám poví, co máte dělat. </seg>
<seg id="35"> Místo toho přijdete k doktorovi a doktor vám řekne: "No, mohli bychom udělat A, ale taky B. </seg>
<seg id="36"> "A" má tyhle výhody a taková rizika, </seg>
<seg id="37"> "B" má takovéto výhody a tato rizika. Co chcete dělat?" </seg>
<seg id="38"> A vy řeknete: "Pane doktore, co bych si měl vybrat?" </seg>
<seg id="39"> A doktor na to: "A" má tyhle výhody a rizika, "B" má takové výhody a rizika. </seg>
<seg id="40"> Co si vyberete?" </seg>
<seg id="41"> A vy se ptáte: "Pane doktore, co byste si vybral, kdybyste byl na mém místě?" </seg>
<seg id="42"> A doktor odpoví: "Ale já nejsem na vašem místě." </seg>
<seg id="43"> Výsledkem je to, čemu říkáme "nezávislost pacienta", což zní jako dobrá věc. Ale ve skutečnosti jde jen o přesouvání břemene a odpovědnosti za rozhodnutí z někoho, kdo má nějaké znalosti -- konkrétně doktora -- na někoho, kdo nic neví a je téměř jistě nemocný a tím pádem není ve zrovna nejlepší kondici pro rozhodování -- tedy na pacienta. </seg>
<seg id="44"> Okolo nás je spousta reklam na léky na předpis zaměřených na lidi jako já nebo vy, které, když se nad tím zamyslíte, nedávají vůbec žádný smysl, protože my si je koupit nemůžeme. </seg>
<seg id="45"> Tak proč nám je tedy nabízejí, když si je nemůžeme koupit? </seg>
<seg id="46"> To proto, že čekají, že hned zítra zavoláme svému lékaři a necháme si je předepsat místo těch, co už máme. </seg>
<seg id="47"> Něco tak podstatného jako naše identita se stává předmětem volby, jak se snaží ukázat následující obrázek. "Netlačíme na děti. Až přijde čas, samy si vyberou správné pohlaví." </seg>
<seg id="48"> Identitu nedědíme, musíme si ji vynalézt. </seg>
<seg id="49"> A můžeme si sami sebe "znovu vynalézt" tak často jak chceme. </seg>
<seg id="50"> To znamená, že každé ráno při probuzení se musíte rozhodovat, kým chcete být. </seg>
<seg id="51"> Co se týče manželství a rodiny. Bývaly doby, kdy základní obecný předpoklad byl, že se oženíte co nejdříve, a pak budete mít co nejdříve děti. </seg>
<seg id="52"> Jedinou volnost jste měli v tom, koho si vezmete, ne kdy, a také ne, co budete dělat potom. </seg>
<seg id="53"> Dneska je všechno dostupné. </seg>
<seg id="54"> Učím úžasně nadané studenty, a přitom jim dávám o 20 % méně práce než jsem býval zvyklý. </seg>
<seg id="55"> A není to proto, že by byli méně chytří, nebo že by byli méně pilní. </seg>
<seg id="56"> Je to proto, že jsou už předem zaměstnaní, pořád se ptají: "Mám se ženit, nebo ne? Mám se oženit teď? </seg>
<seg id="57"> Mám se oženit později? Mám mít nejdřív děti, nebo se starat o kariéru?" </seg>
<seg id="58"> Tohle jsou hrozně náročné otázky. </seg>
<seg id="59"> A oni si na ně budou muset odpovědět, ať už to znamená, že stihnou nebo nestihnou splnit, co jim zadám, a třeba nedostanou z mých předmětů dobrou známku. </seg>
<seg id="60"> A tak to má být. Je důležité si na ty otázky odpovědět. </seg>
<seg id="61"> Práce -- jak ukazoval Carl, máme to štěstí, že nám technologie umožňuje pracovat v každé minutě, každý den, z jakéhokoli místa planety -- s výjimkou hotelu Randolph. </seg>
<seg id="62"> Mimochodem, našel jsem jedno místo, a nikomu o něm nepovím, kde WiFi funguje. </seg>
<seg id="63"> Neřeknu vám o něm, protože ho chci sám používat. </seg>
<seg id="64"> Co znamená tahle neuvěřitelná svoboda volby, kterou máme vzhledem k práci, je, že se musíme rozhodovat, znovu a znovu a znovu, o tom, jestli bychom měli nebo neměli pracovat. </seg>
<seg id="65"> Můžeme se jít dívat, jak naše dítě hraje fotbal, a přitom máme v jedné kapse mobil, v druhé kapse Blackberry, a laptop položený na klíně. </seg>
<seg id="66"> A i když je třeba máme vypnuté, v každé chvíli, kdy se díváme, jak naše dítě kazí fotbal, se taky sami sebe ptáme: "Neměl bych zvednout ten telefon? </seg>
<seg id="67"> Měl bych odpovědět na ten mail? Neměl bych si udělat koncept dopisu?" </seg>
<seg id="68"> A i kdyby odpověď na tu otázku zněla "ne", určitě váš zážitek ze sledování dětské hry bude jiný, než by mohl být. </seg>
<seg id="69"> Takže kamkoli se podíváme, na velké nebo malé záležitosti, otázky hmotné i otázky životního stylu, život je záležitostí volby. </seg>
<seg id="70"> Svět, ve kterém jsme byli zvyklí žít, vypadal takto. </seg>
<seg id="71"> Čili, bylo v něm nějaké rozhodování, ale rozhodně ne všechno bylo předmětem volby. </seg>
<seg id="72"> Svět, ve kterém žijeme teď, vypadá takto. </seg>
<seg id="73"> Otázka je, jestli je to dobrá nebo špatná zpráva. </seg>
<seg id="74"> A odpověď je: ano. </seg>
<seg id="75"> Všichni víme, co je na tom dobré, takže budu mluvit o tom, co je na tom špatného. </seg>
<seg id="76"> Všechno toto rozhodování má dva důsledky, dvojí negativní působení na lidi. </seg>
<seg id="77"> Jeden efekt, paradoxně, je, že způsobuje paralýzu, nikoli osvobození. </seg>
<seg id="78"> S tolika možnostmi k výběru mají lidé nakonec potíž si vůbec něco vybrat. </seg>
<seg id="79"> Dám vám jeden velice dramatický příklad, ze studie, která zkoumala investice do individuálního důchodového pojištění. </seg>
<seg id="80"> Jedna moje kolegyně se dostala k investičním záznamům firmy Vanguard, obrovské investiční společnosti s asi milionem zaměstnanců a dvěma tisíci pobočkami. </seg>
<seg id="81"> A co objevila bylo, že na každých deset podílových fondů, které zaměstnanec nabízel, klesal podíl účasti zaměstnanců o dvě procenta. </seg>
<seg id="82"> Nabídnete 50 fondů -- a zapojí se o 10 % méně zaměstnanců, než kdybyste nabídli jen pět. Proč? </seg>
<seg id="83"> Protože když si máte vybrat z 50 různých fondů, je tak hrozně těžké se rozhodnou, který fond si vybrat, že to prostě odložíte na zítra. </seg>
<seg id="84"> A pak zase na zítra a zase na zítra, a na zítra a na zítra, a pochopitelně, zítra nikdy nebude. </seg>
<seg id="85"> Pochopte, že to znamená nejen, že lidé budou muset v důchodu jíst psí suchary, protože nebudou mít dost peněz, ale také to znamená, že to rozhodování je tak těžké, že přicházejí o významný finanční příspěvek od zaměstnavatele. </seg>
<seg id="86"> Tím, že neinvestují do důchodového pojištění, přicházejí až o 5 tisíc dolarů ročně, kterými by jim zaměstnavatel rád přispěl k úsporám. </seg>
<seg id="87"> Takže paralýza je důsledkem toho, když máme příliš mnoho možností. </seg>
<seg id="88"> A myslím, že pak svět vypadá takto. </seg>
<seg id="89"> Když jde o věčnost, chcete se přece skutečně dobře rozhodnout, ne? </seg>
<seg id="90"> Nechcete si vybrat špatný penzijní fond nebo salátovou zálivku. </seg>
<seg id="91"> Takže to je první důsledek. A druhý je, i když se nám podaří překonat paralýzu a rozhodneme se, jsme nakonec méně spokojení s výsledkem své volby, než bychom byli, kdybychom se rozhodovali mezi méně možnostmi. </seg>
<seg id="92"> K tomu existuje několik důvodů. </seg>
<seg id="93"> Jedním je, že s tolika různými dresingy na výběr, když už si jeden koupíte, a on zrovna není skvělý -- a upřímně, který je, že -- je snadné si představit, že kdybyste se bývali rozhodli jinak, udělali byste lépe. Takže se stane, že kvůli této imaginární alternativě litujete volby, kterou jste provedli, a tato lítost odebere kousek z uspokojení nad tím, jak jste se rozhodli, i kdyby to rozhodnutí bylo dobré. </seg>
<seg id="94"> Čím větší je výběr, tím snažší je litovat jakékoli nedokonalosti na tom, pro co jste se rozhodli. </seg>
<seg id="95"> Druhým důsledkem je to, co ekonomové nazývají "cenou za příležitost". </seg>
<seg id="96"> Dan Gilbert dopoledne velice trefně mluvil o tom, jak moc je hodnota věcí závislá na tom, s čím je srovnáváme. </seg>
<seg id="97"> No a když je k dispozici mnoho možností ke zvážení, můžeme si snadno představit nějaké úžasné výhody těch možností, které jste zavrhli, a kvůli nim jste pak méně spokojení s tou alternativou, kterou jste si vybrali. </seg>
<seg id="98"> Jeden příklad. Omlouvám se těm z vás, kdo jsou z New Yorku. </seg>
<seg id="99"> "Nějak nemůžu přestat myslet na to, kolik je teď volného místa k parkování na rohu pětaosmdesáté západní ulice." A myslet byste měli na něco jiného. </seg>
<seg id="100"> Tahle dvojice je na Hamptons, </seg>
<seg id="101"> moc drahá lokalita, </seg>
<seg id="102"> úžasná pláž, nádherný den. Mají to všechno jen sami pro sebe. </seg>
<seg id="103"> Co by mohlo být lepšího? "K čertu," myslí si chlap, "je srpen, </seg>
<seg id="104"> všichni sousedé na Manhattanu jsou pryč. </seg>
<seg id="105"> Mohl bych parkovat přímo u kanceláře." </seg>
<seg id="106"> Stráví dva týdny pronásledován myšlenkou že den za dnem přichází o tu možnost skvělého parkování. </seg>
<seg id="107"> "Cena za příležitost" také odebírá ze spokojenosti z toho, co jsme si vybrali, i když to, co jsme si vybrali, je skvělé. </seg>
<seg id="108"> A čím více je potenciálních možností, tím více lákavých výhod těchto možností budeme vnímat jako cenu za rozhodnutí. </seg>
<seg id="109"> Tady je další příklad. </seg>
<seg id="110"> Tenhle kreslený vtip mnohé vystihuje. </seg>
<seg id="111"> Ukazuje na náš život pro daný okamžik, ukazuje asi i něco o tom, že máme zpomalit. </seg>
<seg id="112"> Ale na jednu věc upozorňuje jasně: kdykoli se rozhodnete dělat jednu věc, rozhodujete se pro to, že nebudete dělat něco jiného. </seg>
<seg id="113"> A na těchto věcech může být mnoho přitažlivého, co vám znepříjemní to, co právě děláte. </seg>
<seg id="114"> Zatřetí: zvyšování očekávání. </seg>
<seg id="115"> To mě zarazilo, když jsem si šel koupit nové džíny. </seg>
<seg id="116"> Nosím džíny skoro pořád. </seg>
<seg id="117"> A byly doby, kdy byly džíny k dostání v jednom druhu, koupili jste si je, moc vám neseděly, a byly dost nepohodlné, ale když jste je nosili dost dlouho a párkrát jste je vyprali, začaly vám celkem pasovat. </seg>
<seg id="118"> Takže jsem šel koupit nové džíny po mnoha letech nošení těch starých a řekl jsem: "No, potřebuju džíny, mám takovou a takovou velikost." </seg>
<seg id="119"> A prodavač řekl: "Chcete úzké, volnější, nebo široké? </seg>
<seg id="120"> Chcete s knoflíky nebo se zipem? Chcete oprané nebo mořené? </seg>
<seg id="121"> Chcete záplatované? </seg>
<seg id="122"> Chcete s rozparkem nebo zúžené, bla bla bla..." A pokračoval dál a dál. </seg>
<seg id="123"> Spadla mi čelist, a když jsem se vzpamatoval, řekl jsem: "Chci ty, které bývaly ty jediné dostupné." </seg>
<seg id="124"> Vůbec netušil, jaké to mohly být, takže jsem strávil hodinu tím, že jsem zkoušel ty pitomé džíny, a odešel jsem z obchodu -- zcela na rovinu -- s nejlépe padnoucími džínami v životě. </seg>
<seg id="125"> Polepšil jsem si. Všechen ten výběr mi dal šanci, abych lépe pořídil. </seg>
<seg id="126"> Ale cítil jsem se hůře. </seg>
<seg id="127"> Proč? Napsal jsem celou knihu, ve které jsem se to sám sobě snažil vysvětlit. </seg>
<seg id="128"> Důvod, proč jsem se cítil hůř, je, že se všemi těmi možnostmi nadosah se moje očekávání toho, jak dobře mají padnout džíny, zvýšilo. </seg>
<seg id="129"> Míval jsem malá očekávání. Neměl jsem žádná konkrétní očekávání, když byla jen jedna možnost. </seg>
<seg id="130"> Když už jich mají 100 druhů, k čertu, jeden z nich by měl být dokonalý. </seg>
<seg id="131"> A to, co jsem dostal, bylo dobré, ale ne dokonalé. </seg>
<seg id="132"> A také jsem porovnával to, co jsem měl, s tím, co jsem čekal, a co jsem sehnal bylo zklamání v porovnání s tím, co jsem čekal. </seg>
<seg id="133"> Když přidáváme do lidských životů možnosti, musí nutně zvyšovat i jejich očekávání toho, jak dobré tyto možnosti mohou být. </seg>
<seg id="134"> Což jen způsobí menší spokojenost s výsledkem, i kdyby to byl dobrý výsledek. </seg>
<seg id="135"> To nikdo ve světě marketingu neví. Protože kdyby to věděli, nikdo byste tomuhle nerozuměli. </seg>
<seg id="136"> Pravda vypadá mnohem spíše takhle: </seg>
<seg id="137"> Důvod pro to, že všechno bylo lepší tenkrát, když všechno bylo horší, je ten, že když bývalo všechno horší, bylo ve skutečnosti možné být zažít příjemné překvapení. </seg>
<seg id="138"> Dneska, ve světě, ve kterém žijeme -- my, bohatí, průmysloví občané, s očekáváním dokonalosti -- můžete v nejlepším případě doufat, že ta věc bude tak dobrá, jak čekáte. </seg>
<seg id="139"> Nikdy nebudete příjemně překvapení, protože vaše očekávání, i moje očekávání, už jsou nebetyčná. </seg>
<seg id="140"> Tajemství štěstí -- a to je proč jste všichni tady -- tajemství štěstí spočívá v nízkém očekávání. </seg>
<seg id="141"> Rád bych řekl -- jen malá osobní poznámka -- že jsem skutečně ženatý, a moje žena je vážně úžasná. </seg>
<seg id="142"> Nemohu se mít lépe. Nijak jsem se "neusadil". </seg>
<seg id="143"> I když usadit se nemusí být vždycky zas tak špatné. </seg>
<seg id="144"> A konečně: jeden důsledek toho, když si koupíte nepadnoucí kalhoty, když je k dispozici jenom jeden druh, je, že když jste nespokojení a ptáte se proč, kdo za to může, odpověď je jasná. Může za to svět. Co vy jste proti tomu mohli dělat? </seg>
<seg id="145"> Když jsou k dispozici stovky různých druhů džínů, a vy si koupíte jedny, které vás zklamou, ptáte se proč, kdo za to může? </seg>
<seg id="146"> A odpověď je stejně jasná: vy. </seg>
<seg id="147"> Vy jste si mohli lépe vybrat. </seg>
<seg id="148"> S tolika různými druhy kalhot v obchodech není žádná výmluva pro neúspěch. </seg>
<seg id="149"> Takže když lidé dělají rozhodnutí, a i když jsou výsledky těch rozhodnutí dobré, cítí se zklamaní, a obviňují se. </seg>
<seg id="150"> V poslední generaci se v průmyslovém světě mohutně rozšířily klinické deprese. </seg>
<seg id="151"> Věřím tomu, že významnou -- ne jedinou, ale významnou příčinou tohoto nárůstu depresí a také sebevražd je skutečnost, že lidé zažívají zklamání způsobené tím, že mají tak vysoké standardy. Potom, když mají sami sobě vysvětlit tuhle zkušenost, myslí si, že je to jejich chyba. </seg>
<seg id="152"> Takže čistým výsledkem je, že se máme lépe obecně, objektivně, ale cítíme se hůře. </seg>
<seg id="153"> Takže mi dovolte znovu připomenout: </seg>
<seg id="154"> tohle je oficiální dogma, které všichni bereme jako dané a platné, ale je to špatně. Není to pravda. </seg>
<seg id="155"> Není pochyb o tom, že nějaký výběr je lepší než žádný výběr, ale neznamená to, že větší výběr je lepší než nějaký výběr. </seg>
<seg id="156"> Existuje nějaká magická hranice. Nevím jaká. </seg>
<seg id="157"> Ale jsem si dost jistý, že už jsme dávno překročili moment, do kdy možnosti zvyšují náš komfort. </seg>
<seg id="158"> Teď už jen, jako politické téma -- a už jsem skoro hotov -- jako politické téma to můžeme nahlížet takto. V průmyslových společnostech je tato možnost volby dána materiálním blahobytem. </seg>
<seg id="159"> Na světě je mnoho míst, a už jsme o několika z nich tady slyšeli, kde problémem skutečně není příliš mnoho svobody rozhodování. </seg>
<seg id="160"> Jejich problémem je příliš malá možnost volby. </seg>
<seg id="161"> Takže to, o čem tu mluvím, je podivný problém moderních, bohatých, západních společností. </seg>
<seg id="162"> A tak frustrující je na tom tohle: Steve Levitt včera mluvil o tom, jak drahé a nesnadno nainstalovatelné dětské sedačky nepomáhají. Je to plýtvání penězi. </seg>
<seg id="163"> Co se snažím říct je, že tyhle drahé, komplikované možnosti -- ne že jednoduše nejsou k ničemu. </seg>
<seg id="164"> Ony dokonce zraňují. </seg>
<seg id="165"> Ve skutečnosti se kvůli nim máme hůř. </seg>
<seg id="166"> Kdyby některé z těch věcí, které lidem v naší společnosti dávají tolik možností volby, byly přesunuty do společností, kde mají lidé příliš málo na výběr, nejen, že by se zlepšily životy těch lidí, ale zlepšily by se i naše životy. </seg>
<seg id="167"> Ekonomové tomu říkají "Paretovo zlepšení". </seg>
<seg id="168"> Přerozdělení zdrojů pomůže všem -- a nejen chudým lidem -- kvůli tomu, jak nás ničí tahle přemíra možností. </seg>
<seg id="169"> Takže abych to shrnul. Měli byste si přečíst tenhle komix, a, protože jste inteligentní lidé, říct: "Ále, co to ta ryba plácá? </seg>
<seg id="170"> V tomhle akváriu přece nic není možné." </seg>
<seg id="171"> Chudá představivost, krátkozraké vidění světa -- a takhle to skutečně napoprvé čtu. </seg>
<seg id="172"> Čím víc ale nad tím přemýšlím, tím víc mi připadá, že ta ryba přece jen něco ví. </seg>
<seg id="173"> Protože pravda o téhle záležitosti je spíš, že když akvárium rozbijete, abyste získali neomezené možnosti, nedostanete svobodu. Budete paralyzováni. </seg>
<seg id="174"> Když rozbijete akvárium, aby všechno bylo možné, snížíte spokojenost. </seg>
<seg id="175"> Zvýšíte paralýzu a snížíte spokojenost. </seg>
<seg id="176"> Každý potřebuje akvárium. </seg>
<seg id="177"> Tohle je celkem jistě příliš omezené -- možná dokonce i pro rybu, zcela jistě pro nás. </seg>
<seg id="178"> Ale nepřítomnost nějakého metaforického akvária je recept na problémy, a možná i neštěstí. </seg>
<seg id="179"> Děkuji vám! </seg>
</doc>
</refset>
</mteval>
