<?xml version="1.0" encoding="UTF-8"?>
<mteval>
<refset setid="iwslt2016-tst2013" srclang="english" trglang="czech" refid="ref">
<doc docid="1694" genre="lectures">
<url>http://www.ted.com/talks/hyeonseo_lee_my_escape_from_north_korea</url>
<description>Jako dítě si Hyeonseo Lee myslela, že Severní Korea, její domovina, je "tou nejlepší zemí na světě". Pochybovat začala až v 90. letech, kdy Koreu zasáhl hladomor. Ve 14 letech ze země utekla a v Číně začala život uprchlice plný skrývání. Vypráví zde svůj vlastní hrůzyplný příběh o přežití a naději, jenž je zároveň silnou připomínkou těch, kteří žijí v neustálém nebezpečí, i když nechali hranice daleko za sebou.</description>
<keywords>talks, Asia, culture, family, global issues, politics</keywords>
<talkid>1694</talkid>
<title>Hyeonseo Lee: Jak jsem uprchla ze Severní Koreje</title>
<seg id="1"> Když jsem byla malá, myslela jsem si, že má země je ta nejlepší na světě, a celé dětství jsem zpívala písničku "Není co závidět". </seg>
<seg id="2"> Byla jsem na svou zemi velmi hrdá. </seg>
<seg id="3"> Ve škole jsme hodně času věnovali studiu Kim Ir-sena, ale o světě kolem jsme se toho dozvídali jen málo, tedy kromě toho, že Amerika, Jižní Korea a Japonsko jsou nepřátelé. </seg>
<seg id="4"> Ačkoliv jsem si často říkala, jaký asi okolní svět je, myslela jsem si, že v Severní Koreji strávím celý život. Dokud se najednou vše nezměnilo. </seg>
<seg id="5"> Když mi bylo sedm, viděla jsem svou první veřejnou popravu, ale pořád jsem si myslela, že v Severní Koreji vedu normální život. </seg>
<seg id="6"> Moje rodina nebyla chudá a já sama jsem hlad nikdy nezažila. </seg>
<seg id="7"> Ale jednoho dne v roce 1995 přinesla maminka domů dopis od sestry své kolegyně. </seg>
<seg id="8"> Psalo se v něm: "Až tohle budete číst, nikdo z pěti členů naší rodiny už nebude na tomto světě, protože jsme už dva týdny nejedli. </seg>
<seg id="9"> Ležíme spolu na podlaze a naše těla jsou tak slabá, že brzy zemřeme." </seg>
<seg id="10"> Byla jsem v hrozném šoku. </seg>
<seg id="11"> Poprvé v životě jsem slyšela o tom, že lidé v mé zemi trpí. </seg>
<seg id="12"> Nedlouho poté jsem šla kolem nádraží a uviděla jsem něco strašného, co se mi už navždy vrylo do paměti. </seg>
<seg id="13"> Na zemi leželo bezvládné tělo ženy a vyzáblé dítě v jejím náručí jen bezmocně zíralo na obličej své matky. </seg>
<seg id="14"> Nikdo jim nepomohl. Všichni byli příliš zaměstnáni péčí o sebe a svou rodinu. </seg>
<seg id="15"> V polovině 90. let zasáhl Severní Koreu obrovský hladomor. </seg>
<seg id="16"> Zemřelo během něj více než milion Severokorejců a mnoho jich přežilo jen proto, že se živili trávou, brouky a kůrou ze stromů. </seg>
<seg id="17"> Stále častější byly také výpadky proudu, takže v noci bylo všechno kolem mě zahaleno naprostou tmou. Jedinou výjimkou byla záplava světel, kterou jsme viděli přes řeku v Číně. </seg>
<seg id="18"> Vždy jsem si říkala, proč oni mají světlo a my ne. </seg>
<seg id="19"> Tady vidíte satelitní snímek noční Severní Koreje v porovnání s okolními státy. </seg>
<seg id="20"> Toto je řeka Amrok, která tvoří část hranice mezi Severní Koreou a Čínou. </seg>
<seg id="21"> Jak vidíte, řeka je v některých místech velmi úzká a dá se tajně přejít. </seg>
<seg id="22"> Mnoho Severokorejců při tom ale zemře. </seg>
<seg id="23"> Někdy jsem viděla po řece plout mrtvá těla. </seg>
<seg id="24"> O svém útěku ze Severní Koreje nemohu prozradit mnoho detailů, takže jen řeknu, že během těch strašných let hladomoru mě poslali ke vzdáleným příbuzným do Číny. </seg>
<seg id="25"> Tehdy jsem si myslela, že od rodiny odjíždím jen na chvíli. </seg>
<seg id="26"> Nikdy by mě nenapadlo, že bude trvat 14 let, než budeme znovu spolu. </seg>
<seg id="27"> V Číně byl život mladé dívky bez rodiny těžký. </seg>
<seg id="28"> Neměla jsem ponětí, jaký můj život jakožto severokorejské uprchlice bude, ale brzy jsem zjistila, že bude nejen nesmírně obtížný, ale také velmi nebezpečný. Severokorejští uprchlíci jsou totiž v Číně považováni za ilegální přistěhovalce. </seg>
<seg id="29"> Žila jsem proto v neustálém strachu, že někdo odhalí mou pravou identitu a já budu navrácena hroznému osudu ve své vlasti. </seg>
<seg id="30"> Jednoho dne se má nejhorší noční můra naplnila. Chytila mě čínská policie a předvedla mě k výslechu. </seg>
<seg id="31"> Někdo mě obvinil, že jsem Severokorejka, a tak mě zkoušeli ze znalosti čínštiny a pokládali mi spoustu otázek. </seg>
<seg id="32"> Měla jsem takový strach, že jsem si myslela, že mi pukne srdce. </seg>
<seg id="33"> Pokud by se jim zdálo cokoliv podezřelé, mohli mě uvěznit a repatriovat. </seg>
<seg id="34"> Myslela jsem, že můj život skončil, ale zvládla jsem své pocity usměrnit a odpověděla jsem na všechny otázky. </seg>
<seg id="35"> Po výslechu řekl jeden policista druhému: "Byl to falešný poplach. </seg>
<seg id="36"> Tohle není Severokorejka." </seg>
<seg id="37"> A nechali mě jít. Byl to zázrak. </seg>
<seg id="38"> Někteří Severokorejci žádají v Číně o azyl na zahraničních ambasádách, ale mnoho jich chytí čínská policie a vrátí do vlasti. </seg>
<seg id="39"> Tyto dívky měly velké štěstí. </seg>
<seg id="40"> Ačkoliv je chytili, nakonec je po silném mezinárodním tlaku propustili. </seg>
<seg id="41"> Tito Severokorejci takové štěstí neměli. </seg>
<seg id="42"> Každý rok chytí v Číně nespočet Severokorejců a navrací je do vlasti, kde jsou mnohdy mučeni, uvězněni nebo veřejně popraveni. </seg>
<seg id="43"> Já měla obrovské štěstí, když se mi podařilo uprchnout, mnoho Severokorejců to štěstí ale nemělo. </seg>
<seg id="44"> Je tragické, že Severokorejci musí skrývat svou pravou identitu a tak těžce bojovat o pouhé přežití. </seg>
<seg id="45"> I když se naučí nový jazyk a najdou si práci, celý svět se jim ve vteřině může otočit vzhůru nohama. </seg>
<seg id="46"> Proto jsem se po 10 letech skrývání své identity rozhodla riskovat odchod do Jižní Koreje a znovu jsem začala nový život. </seg>
<seg id="47"> Usadit se v Jižní Koreji bylo mnohem náročnější, než jsem čekala. </seg>
<seg id="48"> Angličtina tam byla nutností, a tak jsem se začala učit svůj třetí jazyk. </seg>
<seg id="49"> Uvědomila jsem si také, že mezi Severem a Jihem existuje propastný rozdíl. </seg>
<seg id="50"> Všichni jsme Korejci, ale uvnitř jsme v důsledku 67 let odloučení velmi rozdílní. </seg>
<seg id="51"> Prodělala jsem dokonce krizi identity. </seg>
<seg id="52"> Jsem Jihokorejka nebo Severokorejka? </seg>
<seg id="53"> Odkud jsem? Kdo jsem? </seg>
<seg id="54"> Najednou jsem neměla žádnou zemi, které bych s hrdostí mohla říkat domov. </seg>
<seg id="55"> Ačkoliv nebylo jednoduché přizpůsobit se životu v Jižní Koreji, vypracovala jsem si plán. </seg>
<seg id="56"> Začala jsem se připravovat na přijímací zkoušky na univerzitu. </seg>
<seg id="57"> A když už jsem si začínala na nový život zvykat, přišel další šok v podobě telefonátu. </seg>
<seg id="58"> Severokorejské úřady zachytily peníze, které jsem posílala rodině, a za trest měli být nuceně vystěhováni kamsi do pustiny. </seg>
<seg id="59"> Museli se odtamtud rychle dostat, takže jsem začala plánovat, jak jim pomoci utéct. </seg>
<seg id="60"> Severokorejci musí na své cestě za svobodou urazit neuvěřitelnou vzdálenost. </seg>
<seg id="61"> Je prakticky nemožné přejít hranici mezi Severní a Jižní Koreou, takže jsem paradoxně musela odletět zpět do Číny a vydat se k hranici se Severní Koreou. </seg>
<seg id="62"> Protože má rodina nemluví čínsky, musela jsem je nějak přepravit více než 3000 km přes Čínu a dál do jihovýchodní Asie. </seg>
<seg id="63"> Cesta autobusem trvala týden a několikrát nás málem chytili. </seg>
<seg id="64"> Jednou náš autobus zastavila policie </seg>
<seg id="65"> a ode všech si brali doklady. Policista všem cestujícím pokládal spoustu otázek, </seg>
<seg id="66"> a protože má rodina čínsky nerozuměla, myslela jsem, že je zatknou. </seg>
<seg id="67"> Když přišel k nám, bez rozmyslu jsem vstala a řekla, že to je skupina hluchoněmých lidí, které doprovázím. </seg>
<seg id="68"> Podezíravě se na mě podíval, ale naštěstí mi uvěřil. </seg>
<seg id="69"> Podařilo se nám dostat až k hranici s Laosem, ale skoro všechny své peníze jsem musela použít na podplacení laoských celníků. </seg>
<seg id="70"> Ale i poté, co jsme přešli hranici, mou rodinu zatkli a uvěznili pro nedovolené překročení hranic. </seg>
<seg id="71"> Měsíc potom, co jsem zaplatila pokutu a úplatek, byla má rodina propuštěna, ale brzy nato je opět zatkli a uvěznili, tentokrát v laoském hlavním městě. </seg>
<seg id="72"> To byl jeden z nejhorších momentů mého života. </seg>
<seg id="73"> Udělala jsem vše pro to, aby se má rodina dostala na svobodu, dostali jsme se tak blízko, ale pak je uvěznili jen kousek od jihokorejské ambasády. </seg>
<seg id="74"> Chodila jsem sem a tam mezi imigračním a policejní stanicí a zoufale jsem se je snažila dostat z vězení ven, ale na úplatky ani pokuty jsem už neměla peníze. </seg>
<seg id="75"> Ztratila jsem veškerou naději. </seg>
<seg id="76"> V té chvíli se mě jakýsi mužský hlas zeptal: "Co se stalo?" </seg>
<seg id="77"> Úplně jsem zkoprněla úžasem, že úplnému cizinci něco takového není jedno. </seg>
<seg id="78"> Lámanou angličtinou a za pomoci slovníku jsem mu vysvětlila situaci a on bez zaváhání zašel k bankomatu a zaplatil zbytek peněz za propuštění mé rodiny a dalších dvou Severokorejců. </seg>
<seg id="79"> Z celého srdce jsem mu děkovala a ptala se ho: "Proč mi pomáháte?" </seg>
<seg id="80"> "Já nepomáhám Vám," řekl. </seg>
<seg id="81"> "Pomáhám severokorejskému lidu." </seg>
<seg id="82"> Uvědomila jsem si, že toto byla v mém životě symbolická chvíle. </seg>
<seg id="83"> Ten laskavý cizinec symbolizoval pro mě i severokorejský lid novou naději ve chvíli, kdy jsme ji nejvíc potřebovali. Ukázal mi, že laskavost cizinců a podpora mezinárodní komunity jsou skutečně těmi paprsky naděje, které my Severokorejci potřebujeme. </seg>
<seg id="84"> Po této dlouhé cestě jsme s mou rodinou nakonec opět začali žít spolu v Jižní Koreji, ale dostat se na svobodu znamená vyhrát jen půlku bitvy. </seg>
<seg id="85"> Mnoho Severokorejců je od svých rodin odříznuto, a když přijedou do nové země, mají jen málo peněz nebo dokonce žádné. </seg>
<seg id="86"> Proto potřebujeme mezinárodní pomoc, abychom mohli získat vzdělání, naučit se anglicky, projít rekvalifikačními kurzy a podobně. </seg>
<seg id="87"> Můžeme také sloužit jako most mezi lidmi v Severní Koreji a vnějším světem, protože mnoho z nás udržuje kontakt se členy rodiny, kteří v zemi zůstali, a posíláme jim informace a peníze, které pomáhají měnit Severní Koreu zevnitř. </seg>
<seg id="88"> Měla jsem velké štěstí a v životě se mi dostalo obrovské pomoci a inspirace. Proto bych, s mezinárodní podporou, ráda pomohla dodat mladým nadějným Severokorejcům naději na lepší život. </seg>
<seg id="89"> Jsem si jistá, že ve světě uvidíte čím dál více úspěšných Severokorejců, a to včetně konferencí TED. </seg>
<seg id="90"> Děkuji. </seg>
</doc>
<doc docid="1600" genre="lectures">
<url>http://www.ted.com/talks/faith_jegede_what_i_ve_learned_from_my_autistic_brothers</url>
<description>Faith Jegede vypráví dojemný a vtipný příběh o tom, jak vyrůstala se svými dvěma výjimečnými autistickými bratry. V tomto příspěvku pro TED Talent Search nám připomíná, abychom náš život nesvazovali normalitou.</description>
<keywords>talks, brain, culture, mental health</keywords>
<talkid>1600</talkid>
<title>Faith Jegede: Co jsem se naučila od svých autistických bratrů</title>
<seg id="1"> Pro dnešek mám jen jednu prosbu. </seg>
<seg id="2"> Neříkejte mi prosím, že jsem normální. </seg>
<seg id="3"> Nyní vás chci představit svým bratrům. </seg>
<seg id="4"> Remimu je 22, je vysoký a krásný. </seg>
<seg id="5"> Je němý, ale vyjadřuje radost způsobem, který neovládají někteří z těch nejlepších řečníků. </seg>
<seg id="6"> Remi ví, co je láska. </seg>
<seg id="7"> Sdílí ji bezpodmínečně bez ohledu na okolnosti. </seg>
<seg id="8"> Není chamtivý. Nezajímá ho barva pleti. </seg>
<seg id="9"> Nezajímá se ani o rozdíly v náboženství a teď se podržte: ještě nikdy neřekl lež. </seg>
<seg id="10"> Když zpívá písničku z našeho dětství a snaží se zpívat slova, která si ani já nepamatuji, připomíná mi jednu věc: jak málo toho víme o lidské mysli a jak překrásné to, co nevíme, musí být. </seg>
<seg id="11"> Samuelovi je 16. Je vysoký a opravdu krásný. </seg>
<seg id="12"> Jeho pamět je fenomenální. </seg>
<seg id="13"> Je ovšem selektivní. </seg>
<seg id="14"> Nepamatuje si, jestli mi ukradl čokoládovou tyčinku, ale pamatuje si rok vydání u každé písničky v mém iPodu, rozhovory, které jsme vedli když mu byli 4, když se mi počůral na ruku při sledování první epizody Teletubbies a narozenin Lady Gaga. </seg>
<seg id="15"> Nezdají se vám mí bratři neuvěřitelně úžasní? </seg>
<seg id="16"> Mnoho lidí však nesouhlasí. </seg>
<seg id="17"> Pravdou je, že pokud jejich mysl nezapadá do kolonky "normální" tak, jak ji chápe společnost, jsou často opomíjeni a nesprávně chápáni. </seg>
<seg id="18"> Přestože mí bratři byli vskutku opomíjeni, nebylo to tím, že by byli obyčejní. Svědčilo to o jediné věci -- jsou výjimeční. Autističtí a výjimeční. Zahřálo mě to u srdce a posílilo mou duši. </seg>
<seg id="19"> Pro vás, kteří nejste tolik obeznámeni s termínem "autismus", je to komplexní porucha mozku, která ovlivňuje sociální komunikaci, učení a někdy také fyzické schopnosti. </seg>
<seg id="20"> U každého se projevuje jinak, proto se Remi tak liší od Sama. </seg>
<seg id="21"> A po celém světě je každých 20 minut jeden člověk diagnostikován s autismem a ačkoliv je to jedna z nejrychleji se rozrůstajících vývojových poruch na světě, stále ještě neznáme její příčinu ani léčbu. </seg>
<seg id="22"> Nepamatuji si, kdy jsem poprvé přišla do kontaktu s autismem, ale zároveň si nepamatuji den bez něj. </seg>
<seg id="23"> Byly mi teprve tři roky, když se brácha narodil a byla jsem tak nadšená, že jsem měla v životě dalšího člověka. </seg>
<seg id="24"> A poté, co uplynulo pár měsíců, jsem si uvědomila, že je jiný. </seg>
<seg id="25"> Hodně křičel. </seg>
<seg id="26"> Nechtěl si hrát tak, jako si hrají jiné děti a vlastně ani nevypadal, že ho nějak zajímám. </seg>
<seg id="27"> Remi si žil a vládl svému vlastnímu světu, se svými vlastními pravidly a nacházel potěšení v maličkostech, jako třeba vyrovnávání aut kolem pokoje a zírání na pračku a jezení čehokoliv co mu přišlo pod ruku. </seg>
<seg id="28"> Jak vyrůstal, stával se čím dál tím odlišnějším a jeho odlišnost byla čím dál tím viditelnější. </seg>
<seg id="29"> Avšak za všemi těmi záchvaty vzteku a frustrace a nekončící hyperaktivitou se skrývalo něco skutečně unikátního: čistá a nevinná povaha, chlapec, který viděl svět bez předsudků, člověk, který nikdy nelhal. </seg>
<seg id="30"> Výjimečný. </seg>
<seg id="31"> Samozřejmě nemůžu popřít, že se v naší rodině odehrávaly určité náročné momenty, kdy jsem si přála, aby byli kluci stejní jako jsem já. </seg>
<seg id="32"> Ale když se podívám zpět na to, co mě naučili o jedinečnosti a komunikaci a lásce, uvědomím si, že tohle jsou věci, které bych nechtěla vyměnit za normálnost. </seg>
<seg id="33"> Normalita přehlíží krásu odlišnosti a fakt, že jsme jiní neznamená, že jsme špatní. </seg>
<seg id="34"> Znamená to jenom, že existuje mnoho podob toho, co považujeme za správné. </seg>
<seg id="35"> A pokud bych mohla říct Remimu, Samovi a vám jenom jednu jedinou věc, řekla bych vám, že nemusíte být normální. </seg>
<seg id="36"> Můžete být výjimeční. </seg>
<seg id="37"> Protože ať už jste autisté nebo ne, rozdíly, kterými oplýváme... Máme dar. Každý z nás má uvnitř dar, a zcela upřímně, honba za normálností je konečná oběť potenciálu. </seg>
<seg id="38"> Šance dosáhnout velikosti, pokroku a změny umírá v momentě, kdy se snažíme být jako někdo jiný. </seg>
<seg id="39"> Prosím vás -- neříkejte mi, že jsem normální. </seg>
<seg id="40"> Děkuji. </seg>
</doc>
<doc docid="1665" genre="lectures">
<url>http://www.ted.com/talks/erik_schlangen_a_self_healing_asphalt</url>
<description>Na zpevněné silnice se dobře dívá, ale velice lehce se poškodí a oprava je drahá. Erik Schlangen předvádí nový druh porézního asfaltu vyrobeného z jednoduchých materiálů s udivujícími vlastnostmi: když popraská, může být opraven indukčním ohřevem. </description>
<keywords>talks, TEDx, demo, engineering, invention, science, technology, urban planning</keywords>
<talkid>1665</talkid>
<title>Erik Schlangen: "Samoopravitelný" asfalt</title>
<seg id="1"> Asi se mnou všichni souhlasíte, že toto je velice pěkná silnice. </seg>
<seg id="2"> Je z asfaltu. A na asfaltu se moc příjemně jezdí, ale ne vždy, zvláště v těchto dnech, kdy hodně prší. </seg>
<seg id="3"> Na cestě tedy může být spousta kaluží. </seg>
<seg id="4"> A když jedete třeba na kole a kolem vás jezdí auta, pak to není moc příjemné. </seg>
<seg id="5"> Asfalt také způsobuje hodně hluku. </seg>
<seg id="6"> Je to hlučný materiál a pokud stavíme cesty jako v Holandsku, velice blízko měst, pak bychom rádi měli tiché cesty. </seg>
<seg id="7"> Řešením je stavění cest z porézního asfaltu. </seg>
<seg id="8"> Porézní asfalt, který teď používáme na většině dálnicích v Holandsku, obsahuje póry a voda jednoduše proteče skrz, takže veškerá dešťová voda odteče do stran a vám zůstane příjemná cesta na ježdění. Takže už žádné kaluže. </seg>
<seg id="9"> A také hluk se v pórech pohltí. </seg>
<seg id="10"> Jelikož je to dutý materiál, všechen hluk se pohltí, takže cesta nevytváří hluk. </seg>
<seg id="11"> Má to samozřejmě i nevýhody, a tou je možnost odtrhování asfaltu. </seg>
<seg id="12"> Co to znamená? To můžete vidět na této cestě, kde se kamínky ulomily od povrchu. </seg>
<seg id="13"> Nejdříve odpadne jeden, a pak další a další a další a další a pak--ne, to neudělám. </seg>
<seg id="14"> Ale můžou poničit vaše čelní sklo, což vás nepotěší. </seg>
<seg id="15"> Koneckonců, toto odtrhování může vést k větším škodám. </seg>
<seg id="16"> Někdy se vytvoří výmoly. </seg>
<seg id="17"> Ha, už je to hotové. </seg>
<seg id="18"> Výmoly jsou samozřejmě problém, ale my máme řešení. </seg>
<seg id="19"> Tady můžete vidět, jak celý problém vzniká. </seg>
<seg id="20"> Jak jsem řekl, je to porézní asfalt, takže je tam málo pojiva mezi kamínky. </seg>
<seg id="21"> Vlivem zvětrávání, UV záření, oxidaci toto pojivo, kterým je živice, toto lepidlo mezi kamínky se scvrkává. A když se scvrkává, vytvářejí se malé trhliny a toto pojivo se oddělí od kamínků. </seg>
<seg id="22"> Takže potom, když jedete po této cestě, vytrhujete tyto kamínky -- což jsme tady viděli. </seg>
<seg id="23"> K vyřešení tohoto problému jsme uvažovali o "samoopravitelném" materiálu. </seg>
<seg id="24"> Pokud dokážeme, aby se tento materiál opravil sám, pak máme řešení našeho problému. </seg>
<seg id="25"> Takže jsme použili ocelovou vlnu, kterou používáme na čištění pánví. Tuto vlnu můžeme nastříhat na malé kousíčky. A tyto malé kousíčky můžeme přidat do pojiva. </seg>
<seg id="26"> Takže máme asfalt obsahující velmi malé kousíčky ocelové vlny. </seg>
<seg id="27"> Pak potřebujete zařízení, jako je toto, které můžeme použít k ohřevu--indukční zařízení. </seg>
<seg id="28"> Indukce ohřívá, obzvláště ocel, v tom je velice dobrá. </seg>
<seg id="29"> Takže potom zahřejete ocel, tím, že roztavíte pojivo, které vteče do těch malých trhlin. A kamínky jsou opět připevněny k povrchu. </seg>
<seg id="30"> Dnes jsem použil mikrovlnnou troubu, protože jsem sem nemohl přinést toto velké indukční zařízení. </seg>
<seg id="31"> Mikrovlnná trouba funguje na podobném principu. </seg>
<seg id="32"> Vložil jsem do ní vzorek, který teď vytáhnu a uvidíme, co se stalo. </seg>
<seg id="33"> Takže teď vytahuji ten vzorek. </seg>
<seg id="34"> Jak jsem řekl, v laboratoři máme zařízení, které zahřeje vzorky. </seg>
<seg id="35"> Testovali jsme v laboratoři několik vzorků, a když vláda viděla naše výsledky, tak si pomysleli: " To je velmi zajímavé. Musíme to vyzkoušet." </seg>
<seg id="36"> Takže nám dali kousek dálnice, 400 metrů dálnice A58, kde jsme museli vytvořit testovací pruh, abychom otestovali tento materiál. </seg>
<seg id="37"> Takže to je to, co jsme udělali. Tady vidíte, jak vytváříme testovací pruh, který pak pochopitelně vydrží několik let bez jakéhokoli poškození. To víme z praxe. </seg>
<seg id="38"> Odebrali jsme z cesty několik vzorků a otestovali je v laboratoři. </seg>
<seg id="39"> Otestovali jsme je na stárnutí, provedli zátěžové zkoušky, "uzdravili" je naším indukčním zařízením a otestovali jsme je znovu. </seg>
<seg id="40"> Zopakovali jsme to několikrát. </seg>
<seg id="41"> Závěr toho výzkumu je takový, že pokud vezmeme naše zařízení na tuto cestu každé čtyři roky -- to je jeho větší verze, kterou jsme vyrobili pro reálné silnice -- pokud budeme "léčit" silnice každé čtyři roky, jsme schopni zdvojnásobit životnost vozovky, což pochopitelně ušetří spoustu peněz. </seg>
<seg id="42"> Abych to shrnul, vyrobili jsme materiál obsahující ocelová vlákna jako přísadu, kdy jsme využili indukovanou energii, abychom zvýšili životnost vozovky, dokonce až dvojnásobně. Pomocí jednoduchých triku ušetříme spoustu peněz. </seg>
<seg id="43"> Teď jste pochopitelně zvědaví, jestli to opravdu funguje. </seg>
<seg id="44"> Vzorek máme stále tady, je docela teplý ještě. </seg>
<seg id="45"> Vlastně se musí ještě trochu ochladit, než vám budu moci ukázat, jak "uzdravování" funguje. </seg>
<seg id="46"> Ale zkusím to teď. </seg>
<seg id="47"> Uvidíme, ano, fungovalo to. </seg>
<seg id="48"> Děkuji. </seg>
</doc>
<doc docid="1654" genre="lectures">
<url>http://www.ted.com/talks/leslie_morgan_steiner_why_domestic_violence_victims_don_t_leave</url>
<description>Leslie Morgan Steiner prožila "šílenou lásku" – byla bláznivě zamilovaná do muže, který ji týral a ohrožoval její život. Steiner vypráví o temné stránce svého vztahu, uvádí na pravou míru mylné představy mnoha lidí o obětech domácího násilí a vysvětluje, jak my všichni můžeme pomoci prolomit ticho. </description>
<keywords>talks, culture, global issues, love, relationships, violence, women, yesallwomen</keywords>
<talkid>1654</talkid>
<title>Leslie Morgan Steiner: Proč oběti domácího násilí zůstávají</title>
<seg id="1"> Jsem zde, abych hovořila o znepokojující otázce, která má stejně tak znepokojující odpověď. </seg>
<seg id="2"> Mým tématem je tajemství domácího násilí, a otázka, do které se pustím, bude jediná otázka, kterou si každý klade: "Proč s ním zůstává?" </seg>
<seg id="3"> "Proč by někdo zůstával s mužem, který ji bije?" </seg>
<seg id="4"> Nejsem psychiatr, sociální pracovník, ani odborník na domácí násilí. </seg>
<seg id="5"> Jsem jen žena, která vám poví svůj příběh. </seg>
<seg id="6"> Bylo mi 22. Právě jsem vystudovala Harvardovu univerzitu. </seg>
<seg id="7"> Odstěhovala jsem se do New Yorku kvůli mé první práci jako autorka a redaktorka časopisu Seventeen. </seg>
<seg id="8"> Měla jsem svůj první byt, svou první malou zelenou kartu American Express, a měla jsem obrovské tajemství. </seg>
<seg id="9"> Mým tajemstvím byla tato zbraň, kterou mi na hlavu mířil muž, o kterém jsem si myslela, že je můj životní partner. Mnohokrát. </seg>
<seg id="10"> Muž, kterého jsem milovala více než kohokoliv na Zemi, mi držel zbraň u hlavy a vyhrožoval, že mě zabije, tolikrát, že se to ani nedá spočítat. </seg>
<seg id="11"> Jsem zde, abych vám pověděla příběh šílené lásky. Psychologické pasti přestrojené za lásku, do které se chytí miliony žen a dokonce i několik mužů. A to každý rok. </seg>
<seg id="12"> Tohle může být i váš příběh. </seg>
<seg id="13"> Nevypadám jako typická oběť domácího násilí. </seg>
<seg id="14"> Mám bakaláře z angličtiny na Harvardu a MBA z marketingu na Wharton Business School. </seg>
<seg id="15"> Většinu mé kariéry jsem pracovala pro firmy z Fortune 500, včetně Johnson &amp; Johnson, Leo Burnett a The Washington Post. </seg>
<seg id="16"> Téměř 20 let jsem provdaná za svého druhého manžela a spolu máme tři děti. </seg>
<seg id="17"> Můj pes je černý labrador, a řídím minidodávku Hondu Odyssey. </seg>
<seg id="18"> Takže mým prvním vzkazem pro vás je, že domácí násilí se děje každému – všem rasám, všem náboženstvím, nehledě na příjem a stupeň vzdělání. </seg>
<seg id="19"> Je všude. </seg>
<seg id="20"> A mým druhým vzkazem je, že si všichni myslí, že se domácí násilí děje jen ženám. Že je to ženská záležitost. </seg>
<seg id="21"> Ne tak úplně. </seg>
<seg id="22"> Přes 85 procent agresorů tvoří muži, a k domácímu násilí dochází jen v důvěrných, vzájemně závislých, dlouhotrvajících vztazích, jinými slovy v rodinách. Na posledním místě, kde bychom předpokládali násilí, což je důvod, proč je domácí násilí tak matoucí. </seg>
<seg id="23"> Řeknu vám, že jsem se považovala za poslední bytost na Zemi, která by zůstala s člověkem, co ji bije. Ale ve skutečnosti jsem kvůli svému věku byla úplně typická oběť. </seg>
<seg id="24"> Bylo mi 22 a ve Spojených státech je u žen mezi 16 až 24 lety třikrát pravděpodobnější, že se stanou oběťmi domácího násilí než ženy jiného věku. A přes 500 žen a dívek tohoto věku zabije každý rok jejich násilný partner, přítel, nebo manžel v USA. </seg>
<seg id="25"> Byla jsem také typická oběť, protože jsem nevěděla nic o domácím násilí, jeho varovných signálech nebo vzorech. </seg>
<seg id="26"> Potkala jsem Conora jedné studené, deštivé, lednové noci. </seg>
<seg id="27"> Posadil se vedle mě v newyorském metru a začal mě balit. </seg>
<seg id="28"> Řekl mi dvě věci. </seg>
<seg id="29"> První byla, že také vystudoval univerzitu v Ivy League, a že pracuje v působivé bance na Wall Street. </seg>
<seg id="30"> Ale nejvíce na mě při našem prvním setkání zapůsobilo, že byl chytrý a zábavný a vypadal jako kluk z venkova. </seg>
<seg id="31"> Měl takové velké tváře, tváře jako jablíčka, a vlasy blonďaté jako pšenice, a vypadal tak sladce. </seg>
<seg id="32"> Jedna z nejchytřejších věcí, které Conor od samého počátku prováděl, bylo vytváření iluze, že já jsem ve vztahu dominantní partner. </seg>
<seg id="33"> Tohle se mu vedlo hlavně ze začátku tím, že mě zbožňoval. </seg>
<seg id="34"> Začali jsme spolu chodit a on na mně miloval úplně všechno, že jsem byla chytrá, že jsem studovala na Harvardu, že jsem nadšeně pomáhala mladým dívkám a pouštěla se do své práce. </seg>
<seg id="35"> Chtěl vědět všechno o mé rodině, mém dětství, mých nadějích a snech. </seg>
<seg id="36"> Conor mi důvěřoval. Jako spisovatelce a jako ženě způsobem, jakým to nikdo dříve neudělal. </seg>
<seg id="37"> A také mezi námi vytvořil kouzelné prostředí důvěry, tím, že mi prozradil své tajemství, které bylo, že jako hodně malého chlapce od 4 let ho brutálně a opakovaně fyzicky týral jeho nevlastní otec. A týrání dosáhlo takových rozměrů, že ani nedokončil osmou třídu, i přesto, že byl velice chytrý. Téměr 20 let strávil budováním nového života. </seg>
<seg id="38"> Proto pro něj také ten titul z Ivy League, práce na Wall Street a zářivá budoucnost tolik znamenaly. </seg>
<seg id="39"> Kdybyste mi řekli, že takový chytrý, vtipný, citlivý muž, který mě zbožňuje, mi jednoho dne bude diktovat, jestli mám nosit make-up či nikoliv, jak krátké budou mé sukně, kde budu žít, jakou práci vezmu, kdo budou mí přátelé a kde strávím Vánoce... Vysmála bych se vám. Protože ze začátku nebyly v Conorově chování známky násilí, manipulace ani hněvu. </seg>
<seg id="40"> Nevěděla jsem, že první fáze v každém vztahu s domácím násilím je svést a okouzlit oběť. </seg>
<seg id="41"> Také jsem nevěděla, že druhým krokem je oběť izolovat. </seg>
<seg id="42"> Conor prostě nepřišel domů a neřekl: "Hele, tyhle blbosti s Romeem a Julií byly skvělý, ale musím se dostat do další fáze, kde tě budu izolovat a týrat." "Takže potřebuju, abys vypadla z baráku, kde můžou sousedi slyšet tvůj křik a taky z města, kde máš přátele, rodinu a kolegy, kteří můžou vidět modřiny." </seg>
<seg id="43"> Místo toho přišel Conor v pátek večer domů a řekl mi, že toho dne podal výpověď ve své vysněné práci, a řekl, že podal výpověď kvůli mně. Protože díky mně se cítí v bezpečí a milovaný, takže si už na Wall Street nemusel nic dokazovat. A tak chtěl prostě odjet z města, pryč od jeho násilnické, dysfunkční rodiny, a přestěhovat se do malého městečka v Nové Anglii, kde by spolu se mnou mohl začít nový život. </seg>
<seg id="44"> Poslední věc, kterou jsem já chtěla, bylo opustit New York a mou vysněnou práci. Ale myslela jsem, že pro životního partnera se musíte obětovat, Takže jsem souhlasila, opustila svou práci a spolu s Conorem jsme opustili Manhattan. </seg>
<seg id="45"> Neměla jsem ponětí, že jsem se pustila do šílené lásky, že jsem po hlavě padala do pečlivě nastražené fyzické, finanční i duševní pasti. </seg>
<seg id="46"> Dalším krokem v domácím násilí je vyhrožovat samotným násilím a sledovat její reakci. </seg>
<seg id="47"> A právě tady přišly na řadu zbraně. </seg>
<seg id="48"> Jakmile jsme se přestěhovali do Nové Anglie, tedy místa, kde se měl Conor cítit bezpečně, koupil si tři zbraně. </seg>
<seg id="49"> Jednu nechával v přihrádce našeho auta. </seg>
<seg id="50"> Druhou schovával pod polštář v naší posteli, a třetí nosil pořád u sebe v kapse. </seg>
<seg id="51"> A říkal, že tyhle zbraně potřebuje kvůli traumatu, které zažil jako malý kluk. </seg>
<seg id="52"> Potřeboval je, aby se cítil chráněný. </seg>
<seg id="53"> Ale ty zbraně pro mě byly skutečným znamením, a i když na mě nevztáhl ruku, můj život byl ve vážném nebezpečí každou minutu každého dne. </seg>
<seg id="54"> Poprvé mě Conor fyzicky napadl pět dnů před naší svatbou. </seg>
<seg id="55"> Bylo 7 ráno a ještě jsem na sobě měla noční košili. </seg>
<seg id="56"> Pracovala jsem na počítači a snažila se dokončit jednu písemnou práci, byla jsem z toho tak otrávená a Conor využil můj vztek jako záminku, aby položil své ruce kolem mého krku a sevřel ho tak pevně, že jsem nemohla dýchat ani křičet. A využil toho sevření, aby mou hlavou několikrát praštil o zeď. </seg>
<seg id="57"> O pět dnů později už modřiny na krku akorát vybledly a já jsem si oblékla matčiny svatební šaty a vzala si ho. </seg>
<seg id="58"> Navzdory tomu, co se stalo, jsem si byla jistá, že budeme žít šťastně až do smrti. Protože jsem ho milovala a on hrozně miloval mě. </seg>
<seg id="59"> A tolik, tolik ho to mrzelo. </seg>
<seg id="60"> Jen byl tak strašně vystresovaný z naší svatby a z toho, že budeme rodina. </seg>
<seg id="61"> Byl to ojedinělý incident, a on mi už nikdy neublíží. </seg>
<seg id="62"> Opakovalo se to dvakrát na líbánkách. </seg>
<seg id="63"> Poprvé, když jsem řídila, abych našla jednu skrytou pláž a ztratila jsem se. Udeřil mě z boku do hlavy tak silně, že jsem se druhou stranou hlavy několikrát praštila o okénko. </seg>
<seg id="64"> A pak o pár dní později, když jsme jeli domů z líbánek, se rozčílil kvůli dopravě a hodil mi do tváře vychladlý Big Mac. </seg>
<seg id="65"> A pak mě Conor mlátil jednou či dvakrát týdně dalších dva a půl roku našeho manželství. </seg>
<seg id="66"> Pletla jsem se, když jsem si myslela, že jsem jediná a samotná v takové situaci. </seg>
<seg id="67"> Každá třetí americká žena má zkušenosti s domácím násilím nebo pronásledováním v průběhu života, a CDC hlásí 15 milionů dětí, které jsou každý rok zneužívány. 15 milionů. </seg>
<seg id="68"> Vlastně jsem byla v opravdu dobré společnosti. </seg>
<seg id="69"> Zpátky k mé otázce: Proč jsem zůstala? </seg>
<seg id="70"> Odpověď je prostá. </seg>
<seg id="71"> Nevěděla jsem, že mě zneužívá. </seg>
<seg id="72"> I přes to, že mi u hlavy držel nabitou zbraň, shodil mě ze schodů, vyhrožoval, že zabije našeho psa, vytáhl klíček ze zapalování, když jsem jela po dálnici, nasypal mi do vlasů mletou kávu, když jsem se oblékala na pracovní pohovor. Nikdy jsem si o sobě nepomyslela, že jsem týraná žena. </seg>
<seg id="73"> Místo toho jsem byla velmi silná žena, zamilovaná do velmi nešťastného muže, a byla jsem jediný člověk na Zemi, který mohl pomoci Conorovi čelit svým problémům. </seg>
<seg id="74"> Druhá otázka, na kterou se každý ptá: Proč prostě neodejde? </seg>
<seg id="75"> Proč jsem neodešla? Mohla jsem přece kdykoliv odejít. </seg>
<seg id="76"> Pro mě je to ta nejsmutnější a nejbolestivější otázka, na kterou se lidé ptají. Protože my oběti víme něco, co vy většinou nevíte: Je neuvěřitelně nebezpečné odejít od násilníka. </seg>
<seg id="77"> Protože posledním krokem v domácím násilí je zabít ji. </seg>
<seg id="78"> Přes 70 procent vražd během domácího násilí se stane poté, co oběť ukončí vztah. Poté, co odejde, protože pak už nemá násilník co ztratit. </seg>
<seg id="79"> Jiné následky zahrnují dlouhotrvající pronásledování, a to i když se násilník znovu ožení; odpírání finančních zdrojů; a manipulace se soudem pro rodinné záležitosti, aby vystrašil oběť a její děti, které soudci pravidelně nutí, aby trávily svůj čas o samotě s mužem, který bil jejich matku. </seg>
<seg id="80"> A přesto se ptáme, proč prostě neodešla? </seg>
<seg id="81"> Byla jsem schopná odejít až kvůli poslednímu, sadistickému útoku, který prolomil veškeré mé popírání. </seg>
<seg id="82"> Uvědomila jsem si, že muž, kterého jsem tolik milovala, mě zabije, pokud ho nechám. </seg>
<seg id="83"> Takže jsem prolomila ticho. </seg>
<seg id="84"> Řekl jsem to každému. Policii, sousedům, mým přátelům a rodině, naprostým cizincům. A dnes tady stojím, protože vy všichni jste mi pomohli. </seg>
<seg id="85"> Máme tendenci škatulkovat oběti jako příšerné titulky v novinách, sebevražedné ženy, poškozené zboží. </seg>
<seg id="86"> Na otázku "Proč zůstává?" </seg>
<seg id="87"> odpoví někteří lidé: "Je to její chyba, že zůstala." Jako kdyby se oběti schválně zamilovaly do mužů, kteří nás chtějí zničit. </seg>
<seg id="88"> Ale od vydání "Crazy Love" jsem slyšela stovky příběhů od mužů i žen, které také odešly, které z toho, co se stalo, dostaly neocenitelnou životní lekci a které si vybudovaly nový život, radostný a šťastný život jako zaměstnankyně, ženy a matky, život bez jakéhokoli násilí. Jako já. </seg>
<seg id="89"> Protože se ukázalo, že jsem opravdu velice typická obět domácího násilí a také typický přeživší domácího násilí. </seg>
<seg id="90"> Znovu jsem se provdala za milého a něžného muže a máme spolu tři děti. </seg>
<seg id="91"> Mám černého labradora a minidodávku. </seg>
<seg id="92"> Co už nikdy mít nebudu, nikdy, je nabitá zbraň, kterou mi na hlavu míří někdo, kdo říká, že mě miluje. </seg>
<seg id="93"> Právě teď si možná myslíte: "Páni, to je fascinující," nebo "Páni, ta byla ale pitomá," ale celou tu dobu jsem vlastně mluvila o vás. </seg>
<seg id="94"> Přísahám, že je tu několik lidí, kteří mě teď poslouchají, a kteří jsou právě týráni nebo byli týráni jako děti nebo jsou to násilníci sami. </seg>
<seg id="95"> Týrání může postihnout vaši dceru, sestru, nejlepší přítelkyni, právě teď. </seg>
<seg id="96"> Byla jsem schopná ukončit ten svůj šílený románek tím že jsem prolomila ticho. </seg>
<seg id="97"> Ještě dnes to ticho prolamuji. </seg>
<seg id="98"> Je to můj způsob, jak pomáhat ostatním obětem a toto je má závěrečná prosba na vás. </seg>
<seg id="99"> Mluvte o tom, co jste tady slyšeli. </seg>
<seg id="100"> Týrání se daří jen v tichu. </seg>
<seg id="101"> Máte tu moc domácí násilí ukončit jen tím, že na něj upozorníte. </seg>
<seg id="102"> My oběti potřebujeme každého. </seg>
<seg id="103"> Potřebujeme každého z vás, abyste pochopili tajemství domácího násilí. </seg>
<seg id="104"> Ať týrání vyjde na povrch tím, že o něm budete mluvit se svými dětmi, kolegy, vašimi přáteli a rodinou. </seg>
<seg id="105"> Znovu udělejte z přeživších úžasné a milované lidi s řádnou budoucností. </seg>
<seg id="106"> Rozpoznejte první známky násilí a svědomitě zakročte, omezte jej, ukažte oběti bezpečnou cestu ven. </seg>
<seg id="107"> Spolu můžeme udělat naše lůžka, naše jídelní stoly a naše rodiny bezpečnými a poklidnými oázami, jakými by měly být. </seg>
<seg id="108"> Děkuji. </seg>
</doc>
<doc docid="1610" genre="lectures">
<url>http://www.ted.com/talks/munir_virani_why_i_love_vultures</url>
<description>Jako přirození sběrači odpadků jsou supi nezbytní pro náš ekosystém - proč tedy mají tak špatnou pověst? Proč je jich tolik na pokraji vyhynutí? Biolog zabývající se dravci Munir Virani tvrdí, že musíme věnovat větší pozornost těmto jedinečným a nepochopeným stvořením, abychom změnili náš pohled na supy a zachránili je.</description>
<keywords>talks, adventure, animals, biology, birds, nature, science</keywords>
<talkid>1610</talkid>
<title>Munir Virani: Proč miluji supy</title>
<seg id="1"> Chtěl bych s vámi mluvit o velice zvláštní skupině zvířat. </seg>
<seg id="2"> Na světě existuje 10 000 druhů ptáků. </seg>
<seg id="3"> Supi patří k nejvíce ohrožené skupině ptáků. </seg>
<seg id="4"> Když uvidíte supa jako na obrázku, jako první věc vás napadne, že jsou supi odporná, ošklivá, nenasytná stvoření, která jdou jen po vašem mase. Jsou spojováni s politiky. </seg>
<seg id="5"> Chci změnit takovýto pohled. Chci změnit pocity, které máte z těchto ptáků, protože potřebují naše sympatie. Opravdu potřebují. </seg>
<seg id="6"> A řeknu vám proč. </seg>
<seg id="7"> Nejprve ze všeho, proč mají tak špatnou pověst? </seg>
<seg id="8"> Když se Charles Darwin plavil přes Atlantik v roce 1832 na lodi Beagle, spatřil kondora krocanovitého a prohlásil: "Jsou to ohavní ptáci s holou, červenou hlavou, kteří se vyžívají v hnilobě." </seg>
<seg id="9"> Nemohli jste dostat horší urážku, a navíc od Charlese Darwina. </seg>
<seg id="10"> Jenže on změnil svůj názor, když se vrátil zpátky, a já vám povím proč. </seg>
<seg id="11"> Bývají také spojováni s Disneym. Tam se chovají jako praštěné, hloupé a tupé postavy. </seg>
<seg id="12"> Pokud jste nedávno sledovali keňský tisk, - - tak jsou to vlastnosti, které jsou spojovány s keňskými poslanci. Ale já musím oponovat. </seg>
<seg id="13"> Musím oponovat. Víte proč? </seg>
<seg id="14"> Protože poslanci neudržují naši přírodu čistou. </seg>
<seg id="15"> Poslanci nepomáhají zabránit šíření nemocí. </seg>
<seg id="16"> Jen stěží jsou monogamní. </seg>
<seg id="17"> Mají daleko k vyhynutí. </seg>
<seg id="18"> A mé oblíbené: supi vypadají lépe. </seg>
<seg id="19"> Na této planetě žijí dva typy supů. </seg>
<seg id="20"> Jsou to supi z Nového světa, kteří se převážně nachází v Americe, jako jsou kondoři a karančové. A pak supi Starého světa, kterých máme 16 druhů. Z těchto 16 čelí 11 vysokému riziku vyhynutí. </seg>
<seg id="21"> Proč jsou tedy supi důležití? Nejprve ze všeho poskytují nezbytné ekologické služby. Uklízejí. </seg>
<seg id="22"> Jsou naši přirození sběrači odpadků. </seg>
<seg id="23"> Odstraní mršiny až ke kosti. </seg>
<seg id="24"> Pomáhají zabít všechny bakterie. Pomáhají pohltit antrax, který by se jinak rozšířil a způsobil ohromné ztráty hospodářských zvířat a nemoci jiných zvířat. </seg>
<seg id="25"> Poslední studie ukázaly, že v oblastech, kde se nevyskytují supi, trvá mršině třikrát až čtyřikrát déle, než se rozloží, a to má obrovské důsledky v podobě šíření nemocí. </seg>
<seg id="26"> Supi mají také ohromný historický význam. </seg>
<seg id="27"> Hráli důležitou roli ve starověkém Egyptě. </seg>
<seg id="28"> Nechbet byla symbolem ochrany a mateřství, a spolu s kobrou symbolizovala jednotu mezi Horním a Dolním Egyptem. </seg>
<seg id="29"> V hinduistické mytologii byl Džatáju supí bůh, který riskoval svůj život, aby zachránil bohyni Sítu ze spárů desetihlavého démona Rávany. </seg>
<seg id="30"> V tibetské kultuře vykonávají supi velice důležitý nebeský pohřeb. V místech, jako je Tibet, není místa k pohřbení mrtvých nebo dřeva ke kremaci, a tak zajišťují supi přirozený systém likvidace. </seg>
<seg id="31"> Tak jaký máme problém se supy? </seg>
<seg id="32"> Máme 8 druhů supů, které se vyskytují v Keni, z nichž 6 je vysoce ohroženo vyhynutím. </seg>
<seg id="33"> Příčinou je otrava jedem, a důvodem, proč dochází k otravám, jsou zuřící konflikty člověka s divokou přírodou. Venkovské komunity používají jed, aby otrávily predátory, následkem čehož padají za oběť i supi. </seg>
<seg id="34"> V jižní Asii, v zemích jako je Indie a Pákistán, se 4 druhy supů nachází na seznamu kriticky ohrožených, což znamená, že jim do vyhynutí nezbývá více než 10, 15 let. Důvod, proč se stávají kořistí, je konzumace hospodářských zvířat, která byla léčena analgetiky jako Diclofenac. </seg>
<seg id="35"> V Indii je již tento lék pro veterinářské účely zakázán a jsou o tom přesvědčeni. </seg>
<seg id="36"> Protože tam nejsou supi, enormně se zvýšil počet divokých psů na skládkách s mršinami. A když máte divoké psy, máte obrovskou časovanou bombu vztekliny. Počet případů vztekliny se v Indii nebezpečně zvyšuje. </seg>
<seg id="37"> Keňa bude mít jednu z největších větrných farem v Africe: 353 větrných turbín bude postaveno u jezera Turkana. </seg>
<seg id="38"> Nejsem proti větrné energii, ale musíme pracovat s vládami, protože větrné turbíny dělají ptákům tohle. Rozseknou je vejpůl. </seg>
<seg id="39"> Jsou to sekáčky na ptačí maso. </seg>
<seg id="40"> V západní Africe existuje děsivý obchod s mrtvými supy, kteří se používají v čarodějnictví a v náboženském fetišismu. </seg>
<seg id="41"> Takže co děláme? Nuže, provádíme výzkum těchto ptáků. Připevňujeme na ně vysílače. </seg>
<seg id="42"> Snažíme se určit jejich základní vztahy k prostředí, abychom zjistili, kde se pohybují. </seg>
<seg id="43"> Vidíme, že prolétají různými zeměmi, takže pokud se zaměříte na problém lokálně, nepomůže to. </seg>
<seg id="44"> Musíme pracovat s vládami na regionálních úrovních. </seg>
<seg id="45"> Pracujeme s místními komunitami. </seg>
<seg id="46"> Mluvíme s nimi o respektování supů, o potřebě respektovat tato nádherná stvoření a oceňovat služby, které zajišťují. </seg>
<seg id="47"> Jak můžete pomoci? Můžete se stát aktivními, vyburcovat veřejnost. Můžete napsat dopis vaší vládě a říct jim, že se musíme zaměřit na tato nepochopená stvoření. Věnujte svůj čas a šiřte tyto informace. Šiřte je dál. </seg>
<seg id="48"> Až vyjdete z tohoto sálu, tak vy budete o supech informováni. Ale mluvte se svou rodinou, dětmi, a svými sousedy o supech. </seg>
<seg id="49"> Jsou velice elegantní. Charles Darwin řekl, že změnil svůj názor, když je pozoroval, s jakou lehkostí a bez jaké námahy plachtí po obloze. </seg>
<seg id="50"> Keňa a celý svět bude mnohem chudší bez těchto nádherných druhů. </seg>
<seg id="51"> Moc vám děkuji. </seg>
</doc>
<doc docid="1666" genre="lectures">
<url>http://www.ted.com/talks/shabana_basij_rasikh_dare_to_educate_afghan_girls</url>
<description>Představte si zemi, kde se dívky musí do školy potajmu krást, protože pokud je chytí při učení, budou čelit smrtelným následkům. Tak vypadal Afghánistán pod nadvládou Talibanu a stopy tohoto nebezpečí jsou stále patrné. Dvaadvacetiletá Shabana Basij-Rasikh v Afghánistánu provozuje dívčí školu. Oslavuje rozhodnutí rodin, které měly sílu poslat své dcery do školy, a vypráví příběh statečného otce, který se postavil výhružkám místních. </description>
<keywords>talks, TEDx, education, feminism, global issues, women, yesallwomen</keywords>
<talkid>1666</talkid>
<title>Shabana Basij-Rasikh: Najděte odvahu vzdělávat afghánské dívky</title>
<seg id="1"> Když mi bylo jedenáct, pamatuji si, že mě jednoho rána u nás doma probudily radostné výkřiky. </seg>
<seg id="2"> Můj otec na svém malém, šedivém rádiu poslouchal zprávy na BBC. </seg>
<seg id="3"> Na tváři měl široký úsměv, což bylo tehdy neobvyklé, protože ho zprávy většinou deprimovaly. </seg>
<seg id="4"> "Taliban je pryč!" křičel otec. </seg>
<seg id="5"> Nevěděla jsem, co to znamená, ale viděla jsem, že je otec velmi, velmi šťastný. </seg>
<seg id="6"> "Teď můžeš chodit do opravdové školy," řekl mi. </seg>
<seg id="7"> Na to ráno nikdy nezapomenu. </seg>
<seg id="8"> Opravdová škola. </seg>
<seg id="9"> Víte, bylo mi šest, když Taliban převzal nadvládu nad Afghánistánem a prohlásil vzdělávání dívek za protizákonné. </seg>
<seg id="10"> Takže jsem se dalších pět let převlékala za chlapce, abych doprovázela svou starší sestru, která už nesměla sama ven, na cestě do tajné školy. </seg>
<seg id="11"> Jedině tak jsme se mohly obě dvě vzdělávat. </seg>
<seg id="12"> Každý den jsme šly jinou cestou, aby nikdo nepojal podezření, kam chodíme. </seg>
<seg id="13"> Učebnice jsme schovávaly do nákupních tašek, aby to vypadalo, že jsme byly jen na nákupu. </seg>
<seg id="14"> Škola byla v domě, kde se nás víc než sto tísnilo v jednom malém obýváku. </seg>
<seg id="15"> V zimě tam bylo útulně, ale v létě strašné dusno. </seg>
<seg id="16"> Všichni jsme si byli vědomi toho, že riskujeme životy – učitelka, studentky i naši rodiče. </seg>
<seg id="17"> Čas od času byla výuka na týden zrušena, protože Taliban měl podezření. </seg>
<seg id="18"> Pořád jsme se dohadovaly, co všechno Taliban ví. </seg>
<seg id="19"> Sledují nás? </seg>
<seg id="20"> Vědí, kde bydlíme? </seg>
<seg id="21"> Měly jsme hrozný strach, ale i tak jsme do školy chtěly chodit. </seg>
<seg id="22"> Měla jsem velké štěstí, že jsem vyrostla v rodině, která si vzdělání cenila a dcery hýčkala. </seg>
<seg id="23"> Můj dědeček byl na svou dobu výjimečný muž. </seg>
<seg id="24"> Byl v zapadlé afghánské provincii naprostým úkazem, když trval na tom, že se jeho dceři, mé mamince, dostane vzdělání, a jeho otec se ho proto zřekl. </seg>
<seg id="25"> Ale moje vzdělaná matka se stala učitelkou. </seg>
<seg id="26"> To je ona. </seg>
<seg id="27"> Před dvěma lety odešla do důchodu, jen aby mohla z našeho domu udělat školu pro místní dívky a ženy. </seg>
<seg id="28"> A můj otec – to je on – byl úplně první v rodině, který kdy získal nějaké vzdělání. </seg>
<seg id="29"> Bylo bez debaty, že jeho děti, včetně dcer, budou také vzdělané, navzdory Talibanu, navzdory všem rizikům. </seg>
<seg id="30"> Za větší riziko považoval své děti nevzdělávat. </seg>
<seg id="31"> Pamatuji si, že jsem během nadvlády Talibanu měla období, kdy mě náš život v neustálém strachu a beznaděj do budoucna tak frustrovaly, </seg>
<seg id="32"> že jsem chtěla ze školy odejít. Můj otec mi ale vždy řekl: "Poslouchej, dcero, v životě můžeš přijít o všechno, co máš. </seg>
<seg id="33"> Můžou ti ukrást peníze. Během války možná budeš muset opustit domov. </seg>
<seg id="34"> Ale co ti vždycky zůstane, je to, co je tady, a i kdybychom měli za tvé školné platit krví, tak to uděláme. </seg>
<seg id="35"> Ještě pořád chceš odejít?" </seg>
<seg id="36"> Dnes je mi dvacet dva. </seg>
<seg id="37"> Byla jsem vychovaná v zemi, kterou zničila desetiletí války. </seg>
<seg id="38"> Méně než šest procent žen mého věku se dostalo dál než na střední školu, a kdyby má rodina nebyla mému vzdělání tak oddaná, byla bych jednou z nich. </seg>
<seg id="39"> Místo toho tu dnes stojím jakožto hrdá absolventka Middlebury College. </seg>
<seg id="40"> Když jsem se vrátila do Afghánistánu, byl můj dědeček, ten, kterého vyhnali z domu, protože se odvážil dopřát svým dcerám vzdělání, mezi prvními, kteří mi přišli pogratulovat. </seg>
<seg id="41"> Chlubí se nejen mým vysokoškolským diplomem, ale také tím, že jsem byla první žena, a jsem první žena, která ho vozí po kábulských ulicích. </seg>
<seg id="42"> Má rodina ve mě věří. </seg>
<seg id="43"> Já sním o skvělé budoucnosti, ale moje rodina si pro mě vysnila budoucnost ještě skvělejší. </seg>
<seg id="44"> Proto jsem se stala světovou ambasadorkou pro globální kampaň 10x10, která se zasazuje o vzdělávání žen. </seg>
<seg id="45"> Proto jsem spoluzaložila organizaci SOLA, která provozuje první a pravděpodobně jedinou internátní školu pro dívky v Afghánistánu, v zemi, kde je pro dívky školní docházka stále ještě nebezpečná. </seg>
<seg id="46"> Úžasné je, že vidím studentky v naší škole, které mají ambice a dokážou se chopit příležitosti. </seg>
<seg id="47"> A vidím i jejich rodiče a otce, kteří je, stejně jako můj otec mě, podporují, navzdory a i přes zneklidňující hrozbu opozice. </seg>
<seg id="48"> Jako Ahmed. Není to jeho pravé jméno, a ani vám nemůžu ukázat jeho obličej, ale Ahmed je otec jedné z mých studentek. </seg>
<seg id="49"> Před necelým měsícem jel se svou dcerou z naší školy do své vesnice a doslova o minuty unikli smrti, když u cesty vybuchla bomba. </seg>
<seg id="50"> Když přijel domů, zazvonil telefon a hlas v něm ho varoval, že pokud svou dceru ještě pošle do školy, zkusí to znovu. </seg>
<seg id="51"> "Zabijte mě hned, jestli chcete," řekl. "Ale já nezničím své dceři budoucnost kvůli vašim zastaralým a zpátečnickým názorům." </seg>
<seg id="52"> O Afghánistánu jsem si uvědomila jednu věc, která je na západě často opomíjena, a to že za většinou z nás, které uspějí, stojí otec, který je schopen rozpoznat hodnotu své dcery a který její úspěch považuje i za svůj úspěch. </seg>
<seg id="53"> Tím nechci říct, že naše matky při našem úspěchu nehrají důležitou roli. </seg>
<seg id="54"> Ve skutečnosti jsou často právě ony tím prvopočátečním a rozhodujícím prostředníkem na naší cestě k zářné budoucnosti, ale v kontextu společnosti, jako je ta afghánská, podporu mužů potřebujeme. </seg>
<seg id="55"> Pod nadvládou Talibanu se dívky, které chodily do školy, počítaly na stovky – nezapomeňte, že tehdy to bylo nezákonné. </seg>
<seg id="56"> Ale dnes se v Afghánistánu vzdělávají více než tři miliony dívek. </seg>
<seg id="57"> Odtud z Ameriky vypadá Afghánistán úplně jinak. </seg>
<seg id="58"> Zjistila jsem, že Američané považují změny za velmi křehké. </seg>
<seg id="59"> I já se bojím, že tyto změny po stažení amerických vojsk nepřežijí dlouho. </seg>
<seg id="60"> Ale když se vracím do Afghánistánu a vidím své studentky v naší škole a jejich rodiče, kteří je podporují a povzbuzují, vidím slibnou budoucnost a trvalé změny. </seg>
<seg id="61"> Pro mě je Afghánistán zemí naděje a nekonečných možností a dívky v naší škole SOLA mi to každý den připomínají. </seg>
<seg id="62"> Stejně jako já sní o skvělé budoucnosti. </seg>
<seg id="63"> Děkuji. </seg>
</doc>
<doc docid="1518" genre="lectures">
<url>http://www.ted.com/talks/malte_spitz_your_phone_company_is_watching</url>
<description>Jaké údaje vaše telefonní společnost shromažďuje? Malte Spitz neměl mnoho obav, když požádal svého operátora v Německu, aby s ním sdílel informace, které o něm uložil. Po několika nezodpovězených požadavcích a žalobě Spitz obdržel 35,830 řádků čísel – detailní, téměř minutu po minutě vedený účet mapující půl roku jeho života.</description>
<keywords>talks, Europe, data, technology, telecom</keywords>
<talkid>1518</talkid>
<title>Malte Spitz: Vaše telefonní společnost se dívá</title>
<seg id="1"> Dobrý den. Tohle je můj mobilní telefon. </seg>
<seg id="2"> Mobilní telefon může změnit váš život, mobilní telefon vám dává osobní svobodu. </seg>
<seg id="3"> S mobilem můžete vyfotit zločin proti lidskosti v Sýrii. </seg>
<seg id="4"> S mobilem můžete poslat zprávu na Twitter a začít protest v Egyptě. </seg>
<seg id="5"> A s mobilem můžete nahrát píseň, nahrát ji na SoundCloud a stát se slavnými. </seg>
<seg id="6"> Tohle vše je možné s vaším mobilem. </seg>
<seg id="7"> Jsem ročník 1984 a žiji v Berlíně. </seg>
<seg id="8"> Pojďme nazpět do této doby, do tohoto města. </seg>
<seg id="9"> Zde můžete vidět, jak se statisíce lidí postavily a protestovaly za změnu. </seg>
<seg id="10"> Tohle je podzim 1989 a představte si, že všichni ti lidé vystupující a protestující za změnu by měli v kapse mobilní telefon. </seg>
<seg id="11"> Kdo z vás má s sebou v téhle místnosti mobil? </seg>
<seg id="12"> Zvedněte jej. </seg>
<seg id="13"> Zvedněte své telefony, zvedněte své telefony! </seg>
<seg id="14"> Zvedněte je. Android, Blackberry, wow. </seg>
<seg id="15"> To je dost. Skoro každý má dnes mobil. </seg>
<seg id="16"> Ale já dnes budu mluvit o sobě a svém mobilním telefonu a jak změnil můj život. </seg>
<seg id="17"> A budu mluvit o tomhle. </seg>
<seg id="18"> Tohle je 35,830 řádků informací. </seg>
<seg id="19"> Nezpracované údaje. </seg>
<seg id="20"> A proč tam jsou tyto informace? </seg>
<seg id="21"> Protože v létě 2006 Evropská komise předložila směrnici. </seg>
<seg id="22"> Tato směrnice je nazvána Směrnice o uchovávání údajů. </seg>
<seg id="23"> Tato směrnice říká, že každá telefonní společnost v Evropě, každá internet poskytující společnost po celé Evropě, musí uchovávat široké spektrum informací o uživatelích. </seg>
<seg id="24"> Kdo komu volá? Kdo komu posílá email? </seg>
<seg id="25"> Kdo komu posílá textovou zprávu? </seg>
<seg id="26"> A jestliže používáte svůj mobil, tak kde se nacházíte. </seg>
<seg id="27"> Všechny tyto informace jsou uchovávány nejméně šest měsíců, až po dva roky vaší telefonní společností nebo vaším poskytovatelem internetových služeb. </seg>
<seg id="28"> A po celé Evropě lidé vystoupili a řekli, "My tohle nechceme." </seg>
<seg id="29"> Řekli: My nechceme tohle uchovávání dat. </seg>
<seg id="30"> My chceme v digitálním věku sebeurčení a nechceme, aby o nás telefonní a internetové společnosti musely uchovávat všechny tyto informace. </seg>
<seg id="31"> Byli to právníci, novináři, kněží, všichni řekli: "My tohle nechceme." </seg>
<seg id="32"> A zde můžete vidět, jak desetitisíce lidí vyšly do ulic Berlína a řekly, "Svobodu, ne strach." </seg>
<seg id="33"> A někteří dokonce řekli: Tohle by bylo Stasi 2.0. </seg>
<seg id="34"> Stasi byla tajná policie ve Východním Německu. </seg>
<seg id="35"> A ptám se také sám sebe, opravdu to funguje? </seg>
<seg id="36"> Můžou o nás doopravdy uchovávat všechny tyto informace? </seg>
<seg id="37"> Pokaždé, když použiji svůj mobil? </seg>
<seg id="38"> Tak jsem požádal mou telefonní společnost, Deutsche Telekom, která byla tou dobou největší telefonní společností v Německu, a požádal jsem je: Prosím, pošlete mi všechny informace, které jste o mně uložili. </seg>
<seg id="39"> A požádal jsem je poprvé, požádal jsem je znovu a nedostal jsem žádnou skutečnou odpověď. Byly to jen bla bla odpovědi. </seg>
<seg id="40"> Ale pak jsem řekl: Já tyhle informace chci mít, protože to je můj život, co protokolujete. </seg>
<seg id="41"> Tak jsem se rozhodl proti nim podat žalobu, protože jsem chtěl tyto informace mít. </seg>
<seg id="42"> Ale Deutsche Telekom řekla: Ne, my vám tyto informace nevydáme. </seg>
<seg id="43"> Takže nakonec jsem s nimi měl dohodu. </seg>
<seg id="44"> Já stáhnu žalobu a oni mi zašlou informace, které žádám. </seg>
<seg id="45"> Protože mezitím Spolkový ústavní soud rozhodl, že provedení této směrnice EU v německém zákoně bylo protiústavní. </seg>
<seg id="46"> Takže jsem obdržel tuto ošklivou hnědou obálku s CD uvnitř. </seg>
<seg id="47"> A na CD bylo toto. </seg>
<seg id="48"> Třicet pět tisíc osm set třicet řádků informací. </seg>
<seg id="49"> Nejdříve, když jsem to uviděl, jsem si řekl, dobře, je to obrovský soubor. Dobře. </seg>
<seg id="50"> Ale po chvíli jsem si uvědomil, že tohle je můj život. </seg>
<seg id="51"> Tohle je šest měsíců mého života, v tomto souboru. </seg>
<seg id="52"> Takže jsem byl trošku skeptický, co s tím mám dělat? </seg>
<seg id="53"> Protože můžete vidět, kde se nacházím, kde v noci spím, co dělám. </seg>
<seg id="54"> Ale pak jsem si řekl, chci s těmito informacemi vyjít ven. </seg>
<seg id="55"> Chci je zveřejnit. </seg>
<seg id="56"> Protože chci ukázat lidem, co uchovávání údajů znamená. </seg>
<seg id="57"> Takže jsem společně s Zeit Online a Open Data City udělal toto. </seg>
<seg id="58"> Tohle je vizualizace šesti měsíců mého života. </seg>
<seg id="59"> Můžete přibližovat a oddalovat, můžete převíjet zpátky a rychle posouvat vpřed. </seg>
<seg id="60"> Můžete vidět každý krok, který udělám. </seg>
<seg id="61"> A můžete dokonce vidět, jak jedu z Frankfurtu vlakem do Kolína nad Rýnem a jak často mezitím volám. </seg>
<seg id="62"> Tohle vše je s touto informací možné. </seg>
<seg id="63"> To je trošku děsivé. </seg>
<seg id="64"> Ale není to jen o mně. </seg>
<seg id="65"> Je to o nás všech. </seg>
<seg id="66"> Zaprvé, je to jen jako, já zavolám své ženě a ona zavolá mně a párkrát spolu mluvíme. </seg>
<seg id="67"> A pak tu jsou někteří přátelé, co mi volají, a co volají jeden druhému. </seg>
<seg id="68"> A po chvíli vy voláte vám a vy voláte vám a máte tuhle velkou komunikační síť. </seg>
<seg id="69"> Ale můžete vidět, jak vaši lidé navzájem komunikují, kdy si volají, kdy jdou spát. </seg>
<seg id="70"> Můžete vidět tohle všechno. </seg>
<seg id="71"> Můžete vidět centra, kdo je ve skupině vedoucím. </seg>
<seg id="72"> Pokud máte přístup k těmto informacím, můžete vidět, co dělá vaše společnost. </seg>
<seg id="73"> Pokud máte přístup k těmto informacím, můžete kontrolovat společnost. </seg>
<seg id="74"> Tohle je plán pro země jako je Čína nebo Írán. </seg>
<seg id="75"> Tohle je plán jak zkoumat společnost, protože víte, kdo s kým mluví, kdo komu posílá e-mail, tohle všechno je možné, pokud máte přístup k těmto informacím. </seg>
<seg id="76"> A tyto informace jsou v Evropě uloženy nejméně šest měsíců – až po dva roky. </seg>
<seg id="77"> Jak jsem řekl na začátku, představte si, že všichni ti lidé v ulicích Berlína na podzim 1989 by měli v kapse mobil. </seg>
<seg id="78"> A Stasi by věděla, kdo se podílel na tomto protestu, kdyby Stasi věděla, kdo jsou ti vůdci v pozadí, tohle by se možná nikdy nestalo. </seg>
<seg id="79"> Pád Berlínské zdi by tam možná nebyl. </seg>
<seg id="80"> A v důsledcích možná ani pád Železné opony. </seg>
<seg id="81"> Protože dnes o nás státní úřady a společnosti chtějí uchovávat tolik informací, kolik jen můžou, v režimu online i offline. </seg>
<seg id="82"> Chtějí mít možnost sledovat naše životy a chtějí je uchovat po celou dobu. </seg>
<seg id="83"> Ale sebeurčení a život v digitální éře nejsou v rozporu. </seg>
<seg id="84"> Dnes ale musíte pro své sebeurčení bojovat. </seg>
<seg id="85"> Musíte pro ně bojovat každý den. </seg>
<seg id="86"> Takže, až přijdete domů, povězte přátelům, že soukromí je hodnotou 21.století a není zastaralé. </seg>
<seg id="87"> Až přijdete domů, povězte svým zástupcům, že jen proto, že společnosti a státní úřady mají možnost uchovávat jisté informace, neznamená to, že to musí dělat. </seg>
<seg id="88"> A jestli mi nevěříte, zeptejte se své telefonní společnosti, jaké informace uchovávají o vás. </seg>
<seg id="89"> Takže, do budoucna, pokaždé, když použijete svůj mobilní telefon, ať je vaší připomínkou, že v digitální éře musíte pro sebeurčení bojovat. </seg>
<seg id="90"> Děkuji. </seg>
</doc>
<doc docid="1634" genre="lectures">
<url>http://www.ted.com/talks/steven_addis_a_father_daughter_bond_one_photo_at_a_time</url>
<description>Kdysi dávno v New Yorku, Steve Addis stál na rohu se svou roční dcerou v náručí a jeho žena pořídila fotografii. Tento obrázek byl inspirací ke každoročnímu rituálu otce a dcery, kde Addis a jeho dcera pózují pro stejnou fotografii, na stejném rohu, každý rok. Addis se dělí o 15 fotografiíí, kterých si cení, a objevuje, proč tento malý opakovaný rituál znamená tak moc.</description>
<keywords>talks, TED Conference, children, parenting, photography</keywords>
<talkid>1634</talkid>
<title>Steven Addis: Pouto otec-dcera, fotografie jedna za druhou</title>
<seg id="1"> Fotografování byla má vášeň už od dob, kdy jsem byl natolik starý, abych uzvedl fotoaparát. Ale dnes se chci s vámi podělit o 15 fotografíí, kterých si nejvíce cením a nevyfotil jsem ani jednu z nich. </seg>
<seg id="2"> Nebyli tu žádní režiséři, žádní stylisté, žádná šance na opakované snímky, ba ani žádné ohledy na osvětlení. </seg>
<seg id="3"> Ve skutečnosti, většina z nich byla pořízena náhodnými turisty. </seg>
<seg id="4"> Můj příběh začíná, když jsem byl v New Yorku na domluvené schůzce a má žena pořídila snímek mě, jak držím mou dceru na její první narozeniny. Jsme na rohu sedmapadesáté a páté ulice. </seg>
<seg id="5"> Shodou okolností jsme byli v New Yorku přesně rok na to, tak jsme se rozhodli vyfotit stejný obrázek. </seg>
<seg id="6"> Už chápete, kam to povede. </seg>
<seg id="7"> S blížícími se třetími narozeninami mé dcery mi žena řekla "Hele, proč nevezmeš Sabinu zpátky do New Yorku, neuděláte si výlet jenom otec s dcerou a nepokračujete v rituálu?" </seg>
<seg id="8"> Tady jsme začali žádat kolemjdoucí turisty, aby nás vyfotili. </seg>
<seg id="9"> Víte, je pozoruhodné, jak všeobecně rozšířené je gesto podání vašeho fotoaparátu úplně neznámému člověku. </seg>
<seg id="10"> Nikdo nikdy neodmítl. A naštěstí ještě nikdo nikdy s vaším fotoaparátem neutekl. </seg>
<seg id="11"> V té době jsme neměli vůbec tušení, jak by mohl tento výlet změnit naše životy. </seg>
<seg id="12"> Stal se pro nás opravdu posvátným. </seg>
<seg id="13"> Tahle byla pořízena pár týdnů po 11. září a já se snažil sám sobě vysvětlit, co se toho dne stalo z pohledu pětiletého dítěte. </seg>
<seg id="14"> Tyto fotografie jsou mnohem více než zprostředkovatelé jediného okamžiku nebo i určitého výletu. </seg>
<seg id="15"> Jsou způsob, jak můžeme zastavit čas na jeden týden v říjnu, zapřemýšlet na naše časy a jak jsme se rok od roku změnili. A ne jenom fyzicky, ale v každém ohledu. </seg>
<seg id="16"> Protože zatímco děláme ty samé fotogorafie, naše perspektivy se mění, ona dosahuje nových mezníků a já mám možnost vidět svět jejíma očima, jak se vším interaguje a vše vidí. </seg>
<seg id="17"> Tento cílený čas, který trávíme společně je něco, čeho si vážíme a co očekáváme celý rok. </seg>
<seg id="18"> Nedávno, na jednom výletě, jsme se procházeli a zničehonic se překvapivě zarazila, a ukázala na červenou markýzu obchodu s panenkami, který milovala, když byla ještě malá, na našich dřívějších výletech. </seg>
<seg id="19"> A popsala mi ten pocit, který měla jako pětiletá, stojící přesně na tom samém místě. </seg>
<seg id="20"> Řekla mi, že si pamatuje, jak se jí mohlo rozskočit její srdce, když to místo uviděla úplně poprvé před devíti lety. </seg>
<seg id="21"> A teď to jediné, na co kouká v New Yorku, jsou vysoké školy, protože je rozhodnuta jít na školu do New Yorku. </seg>
<seg id="22"> A mně to došlo: Jedna z nejdůležitějších věcí, které si všichni vytváříme, jsou vzpomínky. </seg>
<seg id="23"> Tak se s vámi chci podělit o myšlenku přebírání aktivní role ve vědomém vytváření vzpomínek. </seg>
<seg id="24"> Nevím jak vy, ale kromě těchto patnácti fotek nejsem na většině rodinných fotek. </seg>
<seg id="25"> Jsem vždy ten, co fotky pořizuje. </seg>
<seg id="26"> Tak chci dnes každého povzbudit, aby se dostal do záběru a neostýchal se k někomu přijít a zeptat se "Vyfotíte nás?" </seg>
<seg id="27"> Děkuji. </seg>
</doc>
<doc docid="1659" genre="lectures">
<url>http://www.ted.com/talks/zahra_langhi_why_libya_s_revolution_didn_t_work_and_what_might</url>
<description>Zahra' Langhi byla v Libyi součástí hnutí "dny nenávisti", hnutí které pomohlo svrhnout diktátora Kaddáfího. Ale -- co poté? V jejich prvních volbách se Libyjci snažili pozměnit složení kandidátů pomocí "zipového hlasování," které zajišťovalo rovnoměrnou reprezentaci mužů i žen. Přesto vyhráli znovu stejní panovační a sebeprosazující politici. To, co teď Libye potřebuje, je podle Langhi spolupráce, ne souboj; soucit, ne vztek.</description>
<keywords>talks, compassion, democracy, global issues, politics, women</keywords>
<talkid>1659</talkid>
<title>Zahra' Langhi: Proč Libyjská revoluce nefungovala -- a co fungovat mohlo</title>
<seg id="1"> Nikdy nezapomenu na slova mé babičky, která zemřela v exilu: "Synu, vzdoruj Kaddáfímu. Bojuj s ním. </seg>
<seg id="2"> Ale nikdy nedovol, aby se z tebe stal revolucionář jako on." </seg>
<seg id="3"> Uplynuly téměř dva roky od chvíle, kdy propukla Libyjská revoluce, inspirována vlnami mobilizujících se davů jak v Tuniské, tak v Egyptské revoluci. </seg>
<seg id="4"> Spojila jsem své síly s mnoha dalšími Libyjci ve vnitrozemí a mimo Libyi ve volání po dni nenávisti a v zosnování revoluce proti tyranskému režimu Kaddáfího. </seg>
<seg id="5"> A tak to přišlo, velká revoluce. </seg>
<seg id="6"> Mladé libyjské ženy a muži bojovali v předních liniích, volajíce po pádu stávajícího režimu, nesouce slogany o svobodě, důstojnosti a sociální spravedlnosti. </seg>
<seg id="7"> Prokázali příkladnou udatnost ve střetu s krutovládou Kaddafího. </seg>
<seg id="8"> Prokázali obrovskou solidárnost od dálného východu, přes dálný západ až po jih. </seg>
<seg id="9"> Nakonec, po období šesti měsíců kruté války a s daní, jíž bylo téměř 50 000 mrtvých, jsme dokázali osvobodit naši zemi a svrhnout tyrana. </seg>
<seg id="10"> Nicméně Kaddáfí za sebou nechal těžké břímě, dědictví tyranie, korupce a zárodky nesouladů. </seg>
<seg id="11"> Za čtyři desetiletí Kaddáfího tyranského režimu byla zničena nejen infrastruktura, ale i kultura a morální struktura libyjské společnosti. </seg>
<seg id="12"> Vědoma si devastace a velké výzvy, začala jsem spolu se spoustou dalších žen nadšeně přebudovávat libyjskou společnost, která volala po zapojení a zrovna začala přeměnu na demokracii a národní smír. </seg>
<seg id="13"> V Benghazi bylo vytvořeno téměř 200 organizací během a okamžitě po pádu Kaddáfího -- téměř 300 v Tripolisu. </seg>
<seg id="14"> Po 33 letech v exilu jsem se vrátila do Libye a s výjimečným zapálením jsem začala organizovat "workshopy", které měly pomáhat v budování kapacity a lidském rozvoji vůdcovských schopností. </seg>
<seg id="15"> S úžasnou skupinou žen jsem spoluzaložila Hnutí libyjských žen za mír, hnutí žen, vůdčích osobností, s různými životními cestami, abychom podpořily sociálně politickou moc žen a bojovaly za naše práva na rovnoprávné zapojení se při budování demokracie a míru. </seg>
<seg id="16"> Setkala jsem se s velmi složitým prostředím v předvolebním období, s prostředím, které bylo stále více rozdělené, s prostředím, které bylo tvořeno sobeckými a sebeprosazujícími politiky. </seg>
<seg id="17"> Řídila jsem iniciativu Hnutí libyjských žen za mír za prosazení více zapojujícího volebního zákona, zákona, který by dal každému občanovi, nezáležíc na jeho zázemí, právo volit, opustit zemi a hlavně právo na zasahování do politických debat a také, aby se mužští a ženští kandidáti střídali v kandidátních seznamech vertikálně i horizontálně a vytvořili "zipový seznam". </seg>
<seg id="18"> Nakonec byla naše snaha úspěšná a podmínky byly přijaty. </seg>
<seg id="19"> Ženy vyhrály 17,5 procent křesel v Národním kongresu v prvních volbách, které se konaly po 52 letech. </seg>
<seg id="20"> Nicméně, kousek po kousku, nadšení z voleb a z revoluce jako takové postupně opadalo -- každým dnem jsme byli svědky nově se rodícího násilí. </seg>
<seg id="21"> Jednoho dne jsme byli svědky znesvěcení antických mešit a sufiistických hrobek. </seg>
<seg id="22"> Dalšího dne jsme byli svědky vraždy amerického velvyslance a útoku na konzulát. </seg>
<seg id="23"> Jiného dne jsme byli svědky atentátu na armádní úředníky. </seg>
<seg id="24"> A každým dnem jsme se stávali svědky vlády domobrany a jejich pokračujícího porušování lidských práv vězňů a také jejich neúcty k zákonům. </seg>
<seg id="25"> Naše společnost, která byla formována revolučním myšlením, se stala více rozdělenou a vzdálila se ideálům a principům -- svobody, důstojnosti, společenské spravedlnosti -- které dříve měla. </seg>
<seg id="26"> Netolerance, vyloučení a odplata se staly ikonami následků revoluce. </seg>
<seg id="27"> Nejsem tu v žádném případě proto, abych vás inspirovala svým úspěšným příběhem "zipového seznamu" a voleb. </seg>
<seg id="28"> Jsem tu spíše kvůli přiznání, že jsme jako národ zvolili špatnou volbu, udělali nesprávné rozhodnutí. </seg>
<seg id="29"> Neupřednostňovali jsme právo. </seg>
<seg id="30"> Volbami jsme Libyi nepřinesli mír, stabilitu a bezpečnost. </seg>
<seg id="31"> Přinesl "zipový seznam" a střídání mužských a ženských kandidátů mír a národní smír? </seg>
<seg id="32"> Ne, nepřinesl. </seg>
<seg id="33"> Co to tedy je? </seg>
<seg id="34"> Proč je naše společnost stále rozdělená a sužovaná vládou sobeckých a panovačných politiků a to jak žen, tak mužů? </seg>
<seg id="35"> Možná, že to co chybělo, nebyly pouze ženy, ale ženské hodnoty jako je soucit, shovívavost a otevřenost. </seg>
<seg id="36"> Naše společnost potřebuje národní debatu a budování souhlasu více, než potřebuje volby, které pouze posílily rozdělení a nejednotnost. </seg>
<seg id="37"> Naše společnost potřebuje kvalitativní zastoupení žen více, než potřebuje číselné, kvantitativní zastoupení žen. </seg>
<seg id="38"> Potřebujeme přestat jednat jako poslové nenávisti a volat po nenávisti. </seg>
<seg id="39"> Potřebujeme začít jednat jako poslové soucitu a shovívavosti. </seg>
<seg id="40"> Potřebujeme rozvinout ženskou debatu, která nejen ctí, ale také zahrnuje shovívavost místo odplat, spolupráci místo soutěže, zahrnutí místo odmítnutí. </seg>
<seg id="41"> Toto jsou ideály, které válkou zničená Libye nutně potřebuje k zajištění míru. </seg>
<seg id="42"> Na mír existuje recept a ten recept tkví v prolínání, ve střídání mezi ženskými a mužskými pohledy. </seg>
<seg id="43"> To je opravdový zip. </seg>
<seg id="44"> A toto potřebujeme zabezpečit bytostně předtím, než tak učiníme v oblasti sociálně-politické. </seg>
<seg id="45"> Podle jednoho verše z Koránu: "Salam" -- mír -- "je slovo všemocného soucitu Boha, raheem [milosrdenství]." </seg>
<seg id="46"> V tomto obratu má slovo "raheem," které je známé ve všech abrahamských tradicích, stejné kořeny, jako arabské slovo "rahem" -- lůno --, které symbolizuje mateřskou ženskost, která zahrnuje veškerou lidskost, ze které pocházeli muži a ženy, ze které pocházely všechny kmeny a také všichni lidé. </seg>
<seg id="47"> A jak lůno celkově obklopí embryo, které uvnitř roste, svatý prostor obohacení v sobě chová všechnu existenci. </seg>
<seg id="48"> Tím nám je řečeno, že "Můj soucit zahrnuje vše." </seg>
<seg id="49"> Tohle nám také říká "Můj soucit má přednost před mým vztekem." </seg>
<seg id="50"> Možná, že budeme všichni obdarováni darem soucitu. </seg>
<seg id="51"> Děkuji vám. </seg>
</doc>
<doc docid="1592" genre="lectures">
<url>http://www.ted.com/talks/melissa_marshall_talk_nerdy_to_me</url>
<description>Melissa Marshall má vzkaz pro všechny vědce : Jsme ohromeni tím, co děláte. Takže, vyprávějte nám o tom - ale tak, abychom tomu porozuměli. V pouhých čtyřech minutách se s námi Melissa podělí o několik působivých rad o tom, jak prezentovat složité vědecké nápady širšímu publiku.</description>
<keywords>talks, communication, engineering, science</keywords>
<talkid>1592</talkid>
<title>Melissa Marshall: Mluvte se mnou vědátorsky</title>
<seg id="1"> Před pěti lety jsem zažila tak trochu to, co Alenka v říši divů. </seg>
<seg id="2"> Penn State mě, coby lektorku komunikace požádal, abych vedla lekce komunikace pro studenty inženýrství. </seg>
<seg id="3"> Měla jsem z toho strach. </seg>
<seg id="4"> Opravdový strach. Strach ze studentů s velkými mozky a velkými knihami a velkými neznámými slovy. </seg>
<seg id="5"> Ale jak se konverzace začala vyvíjet, zažila jsem to, co Alenka, když vlezla do králičí nory a objevila tam dveře do úplně nového světa. </seg>
<seg id="6"> Právě tak jsem se cítila, když jsem se s těmito studenty bavila. Udivily mě jejich nápady a chtěla jsem, aby ostatní také prožili tuhle říši divů. </seg>
<seg id="7"> A věřím, že skvělá komunikace je klíčem k otevření oněch dveří. </seg>
<seg id="8"> Zoufale potřebujeme skvělou komunikaci s našimi vědci a inženýry k tomu, abychom změnili svět. </seg>
<seg id="9"> Jsou to právě vědci a inženýři, kteří se potýkají s těmi největšími výzvami, od energetiky až po životní prostředí a zdravotnictví a pokud o tom my nic nevíme a nerozumíme tomu, pak jejich práce není úplná a já věřím, že je naší zodpovědností jako nevědců s vědci komunikovat. </seg>
<seg id="10"> Ale tato komunikace se nemůže uskutečnit pokud nás naši vědci a inženýři nepozvou do své říše divů. </seg>
<seg id="11"> Takže vědci a inženýři, prosím, mluvte s námi vědátorsky. </seg>
<seg id="12"> Ráda bych s vámi sdílela několik rad ohledně toho, jak se ujistit, že pro nás bude vaše věda sexy a vaše inženýrství přitažlivé. </seg>
<seg id="13"> Naše první otázka: Co z toho máme? </seg>
<seg id="14"> Povězte nám, jaký pro nás má vaše věda význam. </seg>
<seg id="15"> Nemluvte o tom, že studujete trabekuly, ale řekněte mi, že studujete trabekuly, které vytváří tkáňovitou strukturu našich kostí, protože je to klíčové k pochopení a léčení osteoporózy. </seg>
<seg id="16"> A když popisujete vaše bádání, buďte si vědomi žargonu, který používáte. </seg>
<seg id="17"> Žargón nám brání v pochopení vašich myšlenek. </seg>
<seg id="18"> Jistě, můžete říct "prostorový a temporální", ale proč raději nepoužít "prostor a čas", což je pro nás laiky daleko srozumitelnější? </seg>
<seg id="19"> A to, že vaše nápady zpřístupníte, ještě neznamená, že je i zjednodušíte. </seg>
<seg id="20"> Místo toho, jak řekl Einstein, udělejte vše co možná nejjednodušší, ale ne prostoduché. </seg>
<seg id="21"> Můžete jasně diskutovat svá bádání bez toho, abyste zpronevěřili vaše nápady. </seg>
<seg id="22"> Pár věcí, které byste měli zvážit, je mít k dispozici příklady, příběhy a srovnání. Takto nás můžete zapojit a nadchnout vaším obsahem. </seg>
<seg id="23"> A když už nám předvádíte vaši práci, odpusťe si odrážky. </seg>
<seg id="24"> Už vás někdy napadlo, proč se jim říká odrážky? </seg>
<seg id="25"> Co dělají odrážky? Odrážejí a každého od vašeho výkladu tím pádem odradí. </seg>
<seg id="26"> Takovýto snímek je nejen nudný, ale je odkázán až příliš na jazykovou část našeho mozku a způsobuje, že se mozek zaplaví informacemi. </seg>
<seg id="27"> Místo toho je tento názorný snímek vytvořený Genevieve Brown daleko efektivnější. Dokazuje, že speciální struktury trabekulí jsou tak silné, že inspirovaly jedinečný design Eiffelovky. </seg>
<seg id="28"> Kouzlo spočívá v použití jednoduché, čtivé věty, se kterou se publikum může sladit, pokud se cítí trochu mimo a také poskytuje vizuální zobrazení, které apeluje na naše další smysly a vytváří hlubší pocit porozumění toho, co je popisováno. </seg>
<seg id="29"> Takže si myslím, že tady máte pár řešení, která mohou pomoci nám ostatním otevřít dveře do říše divů, kterou pro nás představuje věda a inženýrství. </seg>
<seg id="30"> A protože inženýři, se kterými jsem spolupracovala, mě naučili, jak být v kontaktu s vědátorem, který se v každém z nás skrývá, ráda bych vše shrnula rovnicí. </seg>
<seg id="31"> Od vědy odečtěte odrážky a váš žargon, vydělte důležitostí -- to znamená sdělení toho, co je pro posluchače důležité -- a vynásobte to vášní, kterou pro vaši neuvěřitelnou práci máte a to se bude rovnat neuvěřitelným interakcím, které budou plné pochopení. </seg>
<seg id="32"> A tak, vědci a inženýři, až vyřešíte tuhle rovnici, tak na mě určitě mluvte vědátorsky. </seg>
<seg id="33"> Děkuju. </seg>
</doc>
<doc docid="1647" genre="lectures">
<url>http://www.ted.com/talks/cameron_russell_looks_aren_t_everything_believe_me_i_m_a_model</url>
<description>Cameron Russell přiznává, že vyhrála genetickou loterii. Je vysoká, štíhlá a krásná modelka spodního prádla. Ale neposuzujte ji jenom podle toho jak vypadá. V této neohrožené řeči poukazuje na to, jak z ní pokřivený modelingový průmysl vykonstruoval velice svůdnou ženu už v 16 letech. .</description>
<keywords>talks, TEDx, beauty, culture, fashion, photography</keywords>
<talkid>1647</talkid>
<title>Cameron Russell: Vizáž není všechno. Věřte mi, jsem modelka.</title>
<seg id="1"> Zdravím, jmenuji se Cameron Ruseell a už nějakou dobu se věnuji modelingu. </seg>
<seg id="2"> Vlastně, 10 let. </seg>
<seg id="3"> A zdá se mi, že zde teď momentálně panuje nepříjemné napětí, protože přesně tyhle šaty jsem měla nechat doma. </seg>
<seg id="4"> Naštěstí jsem si s sebou vzala něco na převlečení. </seg>
<seg id="5"> Tohle je historicky první převlékání na TED pódiu, takže myslím, že je velké štěstí toho být svědkem. </seg>
<seg id="6"> Pokud byly některé ženy zděšeny, když jsem přišla, nemusíte mi to říkat hned tady, uvidím to později na Twitteru. </seg>
<seg id="7"> Chápu jako poctu, že můžu během 10 sekund změnit celý váš pohled na mne. </seg>
<seg id="8"> Ne každému se to poštěstí. </seg>
<seg id="9"> Tyhle podpatky jsou strašně nepohodlné, ještě, že jsem neměla v plánu v nich zůstat. </seg>
<seg id="10"> Nejhorší část je přetáhnout tenhle svetr přes hlavu, protože to je přesně ten okamžik, kdy se mi začnete smát. Takže nedělejte nic, dokud ho mám přes hlavu. </seg>
<seg id="11"> Takže... </seg>
<seg id="12"> Proč jsem to vlastně udělala? </seg>
<seg id="13"> Bylo to dost neohrabané. </seg>
<seg id="14"> Dobrá, snad ne tak neohrabané jako tento obrázek. </seg>
<seg id="15"> Image je mocná, ale stejně tak je povrchní. </seg>
<seg id="16"> Já změnila váš názor na mě během 6 sekund. </seg>
<seg id="17"> Před tímto focením jsem nikdy ve skutečném životě neměla přítele. </seg>
<seg id="18"> Bylo mi to hrozně nepříjemné a ten fotograf mi říkal, ať prohnu záda a dám tomu klučinovi ruku do vlasů. </seg>
<seg id="19"> Kromě nějaké operace nebo umělého opálení, které jsem měla kvůli práci dva dny zpátky, nemůžeme rozhodovat skoro vůbec o tom, co s námi udělají a jak vypadáme. I přesto, že je to povrchní a nedá se s tím nic dělat, má to obrovský vliv na naše životy. </seg>
<seg id="20"> Takže dnes pro mě nemít strach znamená být upřímný. </seg>
<seg id="21"> A jsem na tomto pódiu, protože jsem modelka. </seg>
<seg id="22"> Jsem na tomto pódiu, protože jsem pěkná bílá žena, a v mém oboru tomu říkáme "sexy girl". </seg>
<seg id="23"> A jsem připravená odpovědět na otázky, které mi lidé často pokládají, až na to, že dnes řeknu pravdu. </seg>
<seg id="24"> Takže první otázka je: Jak ses stala modelkou? </seg>
<seg id="25"> A já vždy říkám, že si mě sami našli, ale to nevypovídá o ničem. </seg>
<seg id="26"> Pravda o tom, jak jsem se stala modelkou je ta, že jsem vyhrála loterii a vlastním určité dědičné rysy. Možná si říkáte, co jsou to ty dědičné rysy. </seg>
<seg id="27"> Za několik posledních staletí jsme nedefinovali krásu jenom jako zdraví, mládí a symetrii, které jsme biologicky naprogramovaní, abychom obdivovali, ale stejně tak jsme zakomponovali i výšku, štíhlou figuru, ženskost, a bílou pleť. </seg>
<seg id="28"> A toto je ona dědičnost, kterou jsem už měla ve vínku. Dědičnost, která mě teď živí. </seg>
<seg id="29"> Chápu, že v publiku jsou lidé, kteří jsou vůči tomuto skeptičtí, možná tam jsou nějací odborníci, kteří si říkají "Cože? Co třeba Naomi, Tyra, Joan Smalls, Lui Wen." </seg>
<seg id="30"> Za prvé bych vám chtěla pogratulovat k vašemu přehledu v modelingu. Vážně působivé. </seg>
<seg id="31"> Avšak, naneštěstí vás musím informovat o tom, že v roce 2007 velmi zainteresovaní doktorandi z New Yorské univerzity zjistili, že ze všech 677 modelek na molu, které byly zaměstnané pouze 27, méně než 4%, měly pleť jiné barvy než bílé. </seg>
<seg id="32"> Další otázka, která je mi často kladena je: "Můžu být modelkou, až vyrostu?" </seg>
<seg id="33"> A první odpověď je: "Nevím, nikdo mi nedovolil o tom rozhodovat." </seg>
<seg id="34"> Ale druhá odpověď, ta kterou bych vážně chtěla říct těm malým holčičkám, je: "Proč?" </seg>
<seg id="35"> Však víš, mohla bys být cokoli. </seg>
<seg id="36"> Mohla bys být prezidentem USA, nebo vynálezce nového Internetu, nebo ninja kardio-hrudní chirurg básník, což by bylo úžasné, protože bys byla první. </seg>
<seg id="37"> A kdyby přesto po tomto skvělém výběru řekly: "Ne, ne, Carmen, já chci být modelkou." Pak jim řeknu: "Buď tedy můj šéf." </seg>
<seg id="38"> Protože já nerozhoduji o ničem a ty bys mohla být hlavní editorka v americkém Vogue, nebo CEO pro H&amp;M, nebo další Steven Meisel. </seg>
<seg id="39"> Říkat, že by ses chtěla stát modelkou až vyrosteš, je jako říkat, že chceš vyhrát ve Sportce, až vyrosteš. </seg>
<seg id="40"> Není to ve tvojí moci, což je dobře, protože to není kariéra. </seg>
<seg id="41"> Nyní vám ukážu 10 let mých nahromaděných znalostí o modelingu, protože, narozdíl od kardio-hrudních chirurgů, moje práce jde shrnout během chvíle. </seg>
<seg id="42"> Takže, pokud je fotograf přímo tady a světla tady, jako třeba HMI lampa, a klient řekne: "Cameron, chceme fotku za chůze." Pak tato noha jde jako první, hezký dlouhý krok, tato ruka dozadu a tato dopředu, hlava je natočená na 3/4, a vy skáčete tam a zpátky. Prostě jen to a pak se dozadu otočíte na své neexistující přátele. 300krát, 400krát, 500krát. </seg>
<seg id="43"> Bude to vypadat nějak takhle. </seg>
<seg id="44"> Snad aspoň trochu méně trapně než na té fotce uprostřed. </seg>
<seg id="45"> Já vážně nevím, co se tam dělo. </seg>
<seg id="46"> Naneštěstí, poté, co vyjdete školu a máte v životopise několik zakázek, které jste splnili, už nemůžete říct vůbec nic. Třeba byste chtěli být prezidentem v USA, ale vaše resumé říká: "Modelka spodního prádla, už 10 let." Lidé se na vás divně dívají. </seg>
<seg id="47"> Další otázka, která je mi kladena, je: "Upravují všechny tvé fotky?" </seg>
<seg id="48"> A ano, v podstatě upravují všechny fotky, ale to je jen malá část toho, co se děje. </seg>
<seg id="49"> Toto je naprosto první obrázek, který jsem kdy nafotila, a také naprosto poprvé, co jsem na sobě měla bikiny, ještě jsem ani neměla menstruaci. </seg>
<seg id="50"> Vím, už se dostáváme trochu na tělo, ale byla jsem velice mladá. </seg>
<seg id="51"> Tady je vidět, jak jsem vypadala s mojí babičkou, jenom několik měsíců před tím. </seg>
<seg id="52"> Tyto fotky jsou foceny ve stejný den. </seg>
<seg id="53"> Moje kamarádka měla možnost jít se mnou. </seg>
<seg id="54"> Tady jsem na pyžamové party pár dní před tím, než jsem fotila pro Francouzský Vouge. </seg>
<seg id="55"> Tady jsem já ve fotbalovém mužstvu a ve V časopise. </seg>
<seg id="56"> A tady jsem dnes. </seg>
<seg id="57"> Doufám, že to, co vidíte, je, že tyto fotky nejsou fotky mě, </seg>
<seg id="58"> ale konstrukce. Jsou to konstrukce profesionálů - kadeřníků, vizážistek, fotografů, stylistů a všech jejich asistentů, před-produkce a po-produkce, kteří vytvoří toto. Ale to nejsem já. </seg>
<seg id="59"> Ok, další otázka, kterou dostávám, je: "Dostáváš věci zadarmo?" </seg>
<seg id="60"> Mám skutečně příliš mnoho 20centimetrových podpatků, které stejně už normálně nenosím. Ale věci, které spíš dostanu, jsou věci v reálném životě. A to je to, o čem moc nemluvíme. </seg>
<seg id="61"> Vyrostla jsem v Cambridge, a jednou jsem šla do obchodu, ale zapomněla jsem si peníze doma, a tak mi ty šaty dali zadarmo. </seg>
<seg id="62"> Když jsem byla teenager, někam jsem jela s kamarádkou, která byla příšerný řidič. Projela křižovatku na červenou. Samozřejmě nás zastavila policie. A jediné, co stačilo, bylo říct: "Promiňte, pane strážníku," a jely jsme dál. </seg>
<seg id="63"> Dostávám všechny tyhle věci, proto jak vypadám, ne kdo jsem. Existují lidé, kteří platí za to, jak vypadají, a ne proto kdo jsou. </seg>
<seg id="64"> Žiji v New Yorku, a za poslední rok, z oněch 140 000 teenagerů, kteří byli zastaveni policií a kontrolovaní 86 % bylo černých nebo latinsko-amerického původu, a většina z nich byli mladí muži. </seg>
<seg id="65"> Přitom v New Yorku je pouze 177 000 mladých černých nebo latinsko-amerických mužů. Takže pro ně to neznamená, zda budou zastavení, </seg>
<seg id="66"> ale spíš kolikrát budou zastaveni a kdy. </seg>
<seg id="67"> Když jsem dělala průzkum k téhle řeči, přišla jsem na to, že ze všech 13letých děvčat v USA 53 % nemá ráda svá těla, Toto číslo roste s věkem. V 17 letech s jedná o 78 % děvčat. </seg>
<seg id="68"> Takže, poslední otázka, kterou se mě lidé ptají, je: "Jaké to je být modelkou?" </seg>
<seg id="69"> A já věřím, že odpověď, kterou čekají je: "Pokud bys byla trochu štíhlejší a měla lesklejší vlasy, budeš neuvěřitelně šťastná a úžasná." </seg>
<seg id="70"> A když jsme v zákulisí, může se zdát, že odpovídáme dost podobně. </seg>
<seg id="71"> Říkáme: "Je úžasné tolik cestovat, je skvělé pracovat s lidmi, kteří jsou kreativní, inspirovaní a zanícení lidé." </seg>
<seg id="72"> Všechno zmíněné je pravdou, ale je to jen jedna strana mince. Věc, kterou nikdy neřekneme před kamerou, kterou jsem ani já nikdy před kamerou neřekla, je, že jsem nesebevědomá. </seg>
<seg id="73"> Jsem si sebou nejistá, protože musím přemýšlet nad tím, jak každý den vypadám. </seg>
<seg id="74"> A pokud vás někdy zajímalo, jestli byste byli šťastnější, pokud byste měli štíhlejší stehna a lesklejší vlasy, </seg>
<seg id="75"> tak byste se někdy měli potkat se skupinou modelek. Protože to jsou ženy, které mají nejštíhlejší stehna, nejzářivější vlasy a nejúžasnější oblečení, ale současně jsou to ty nejméně sebevědomé ženy na planetě. </seg>
<seg id="76"> Takže, když jsem psala tuto řeč, shledávala jsem velice obtížné najít správnou rovnováhu, protože na jednu stranu mi bylo velice nepříjemné sem jenom přijít a říct: "Podívejte, získávám všechny tyto výhody, jenom díky tomu, že mi tak byly namíchané karty." Ale stejně tak my bylo nepříjemné následovat toto tvrzení tím, že: "Ne vždy mě to dělá šťastnou." </seg>
<seg id="77"> Nejkomplikovanější bylo rozbalit tyto dědičné rysy, které mě chrání před genderovým a rasovým útlakem a ze kterých přijímám skoro nejvíce benefitů. </seg>
<seg id="78"> Stejně tak jsem ale poctěna možností být tady a myslím, že je to dobře, že jsem mohla přijít před tím než 10, 20, nebo 30 let prošlo mou kariérou, protože pak už bych těžko vyprávěla, jak jsem dostala svoji první zakázku. Nebo bych nevyprávěla příběh o tom, jak jsem platila za školu, což mi přijde právě teď velice důležité. </seg>
<seg id="79"> Pokud je nějaké poučení v mé řeči, doufám, že je to to, že si všichni uvědomíme sílu image a naši vizi úspěchu a vizi neúspěchu. </seg>
<seg id="80"> Děkuji. </seg>
</doc>
<doc docid="1553" genre="lectures">
<url>http://www.ted.com/talks/candy_chang_before_i_die_i_want_to</url>
<description>Ve svém okolí v New Orleans proměnila umělkyně a TED Fellow Candy Chang opuštěný dům v obrovskou tabuli pokládající otázku na doplnění: "Než zemřu, chci ___." Odpovědi jejích sousedů -- překvapující, dojemné, legrační -- se staly nečekaným zrcadlem pro komunitu. </description>
<keywords>talks, TED Fellows, arts, cities, community, death</keywords>
<talkid>1553</talkid>
<title>Candy Chang: Než zemřu, chci...</title>
<seg id="1"> Je mnoho způsobů, jak mohou lidé kolem nás pomoct zlepšit naše životy. </seg>
<seg id="2"> Nenarazíme na každého souseda, takže mnoho vědění se nikdy nepředá, přestože sdílíme stejný veřejný prostor. </seg>
<seg id="3"> Takže posledních pár let zkouším způsoby, jak s mými sousedy ve veřejném prostoru sdílet více za použití jednoduchých nástrojů jako jsou nálepky, šablony a křída. </seg>
<seg id="4"> A tyto projekty vycházely z mých otázek, jako například kolik platí moji sousedé za své byty? </seg>
<seg id="5"> Jak můžeme někomu půjčit a sami si vypůjčit více věcí, aniž bychom si vzájemně klepali na dveře ve špatný čas? </seg>
<seg id="6"> Jak můžeme sdílet více z našich vzpomínek na naše opuštěné budovy a lépe porozumět naší krajině? </seg>
<seg id="7"> A jak můžeme sdílet více našich přání pro prázdné zdi obchodů, tak aby komunity mohly vyjádřit naše potřeby a sny? </seg>
<seg id="8"> Žiji v New Orleans a New Orleans miluji. </seg>
<seg id="9"> Vždycky mě pohladí po duši obrovské duby zastiňující milence, opilce a snílky už stovky let. A věřím městu, ve kterém je stále místo pro hudbu. </seg>
<seg id="10"> Připadá mi, že pokaždé, když někdo kýchne, New Orleans prochází slavnostní průvod. </seg>
<seg id="11"> V tomto městě najdete jedny z nejkrásnějších staveb na světě, ale také jedno z největších množství opuštěných nemovitostí v Americe. </seg>
<seg id="12"> Žiji nedaleko tohoto domu a přemýšlela jsem o tom, jak bych tohle místo mohla zlepšit pro své okolí. A také jsem přemýšlela o něčem, co navždy změnilo můj život. </seg>
<seg id="13"> V roce 2009 jsem ztratila někoho, koho jsem velmi milovala. </seg>
<seg id="14"> Jmenovala se Joan a byla pro mě matkou a její smrt byla náhlá a nečekaná. </seg>
<seg id="15"> Hodně jsem přemýšlela o smrti a ucítila jsem hlubokou vděčnost za svůj život a vneslo to jasnost do věcí, které jsou teď v mém životě důležité. </seg>
<seg id="16"> Ale mám problém zachovávat tento pohled v mém každodenním životě. </seg>
<seg id="17"> Připadá mi, že je snadné uvíznout v každodennosti a zapomenout, co je pro vás skutečně důležité. </seg>
<seg id="18"> Takže s pomocí starých a nových přátel jsem přeměnila stěnu tohoto opuštěného domu v obrovskou tabuli a dala tam šablony s větou na doplnění: "Než zemřu, chci..." Takže kdokoliv procházející kolem si může vzít křídu, uvažovat o svém životě a podělit se o své osobní ambice ve veřejném prostoru. </seg>
<seg id="19"> Nevěděla jsem, co od tohoto experimentu čekat, ale další den byla stěna celá vyplněná a rozrůstala se dál. </seg>
<seg id="20"> A já bych se s vámi ráda podělila o pár věcí, které lidé na tuto stěnu napsali. </seg>
<seg id="21"> "Než zemřu, chci být obžalovaný z pirátství." </seg>
<seg id="22"> "Než zemřu, chci stát na datové hranici." </seg>
<seg id="23"> "Než zemřu, chci zpívat pro miliony lidí." </seg>
<seg id="24"> "Než zemřu, chci zasadit strom." </seg>
<seg id="25"> "Než zemřu, chci žít bez rozvodné sítě." </seg>
<seg id="26"> "Než zemřu, chci ji ještě jednou držet." </seg>
<seg id="27"> "Než zemřu, chci někoho ochraňovat." </seg>
<seg id="28"> "Než zemřu, chci být sám sebou." </seg>
<seg id="29"> Takže tento zanedbaný prostor se stal konstruktivním, a přání a sny lidí mě hlasitě rozesmály, vehnaly mi do očí slzy a utěšovaly mě během mých vlastních těžkých chvil. </seg>
<seg id="30"> Je to o vědomí, že nejste sami. </seg>
<seg id="31"> Je to o porozumění našim sousedům novými a poučnými způsoby. </seg>
<seg id="32"> Je to o vytváření prostoru pro reflexi, uvažování a rozpomenutí se na to, na čem nám opravdu záleží, během toho, co rosteme a měníme se. </seg>
<seg id="33"> Udělala jsem to loni a začala jsem dostávat stovky zpráv od nadšených lidí, kteří chtěli udělat ve své komunitě stěnu, takže já a moji spolupracovníci z městského kulturního střediska jsme udělali soupravu nástrojů a teď jsou stěny stavěny v zemích po celém světě včetně Kazachstánu, Jižní Afriky, Austrálie, Argentiny a dalších. </seg>
<seg id="34"> Společně jsme ukázali, jakou sílu může veřejný prostor mít, když dostaneme příležitost použít hlas a sdílet více jeden s druhým. </seg>
<seg id="35"> Dvě nejcennější věci, které máme, jsou čas a naše vztahy s druhými lidmi. </seg>
<seg id="36"> V naší době vzrůstajících rozptýlení je důležitější než kdy dříve najít cesty, jak si zachovat perspektivu a pamatovat si, že život je krátký a křehký. </seg>
<seg id="37"> Smrt je něčím, od čeho jsme často zrazováni mluvit či jenom na to myslet, ale zjistila jsem, že příprava na smrt je jednou z nejvíce posilujících věcí, které můžete udělat. </seg>
<seg id="38"> Přemýšlení o smrti projasňuje váš život. </seg>
<seg id="39"> Náš sdílený prostor může lépe odrážet, na čem nám záleží jako jednotlivcům a jako komunitě a s více způsoby, jak sdílet naše přání, strach a příběhy nám lidé okolo nejenom mohou pomoct vytvořit lepší místa, ale mohou nám pomoct vést lepší životy. </seg>
<seg id="40"> Děkuji vám. </seg>
<seg id="41"> Děkuji vám. </seg>
</doc>
<doc docid="1534" genre="lectures">
<url>http://www.ted.com/talks/max_little_a_test_for_parkinson_s_with_a_phone_call</url>
<description>Parkinsonovou chorobou je postiženo 6,3 milionu lidí po celém světě; způsobuje slabost a třesení, ale není žádný objektivní způsob, jak ji zjistit v raném stádiu. Zatím. Aplikovaný matematik a "TED Fellow" Max Little testuje jednoduchý a levný nástroj, který je v testovací fázi schopný odhalit Parkinsonovu chorobu s 99procentní přesností -- je to 30vteřinový telefonní hovor.</description>
<keywords>talks, TED Fellows, disease, global issues, innovation, math, medicine, science, speech, technology</keywords>
<talkid>1534</talkid>
<title> Test na Parkinsona pomocí telefonu</title>
<seg id="1"> Mým oborem je aplikovaná matematika. Jeden záludný problém pro každého, kdo se věnuje aplikované matematice, je ten, že jsme jako manažerští konzultanti. </seg>
<seg id="2"> Nikdo neví, co vlastně děláme. </seg>
<seg id="3"> Dnes se budu snažit pokusit se vám vysvětlit, co dělám. </seg>
<seg id="4"> Tanec je jedna ze svrchovaně lidských aktivit. </seg>
<seg id="5"> Obdivujeme baletní virtuózy a stepaře, které za chvíli uvidíte. </seg>
<seg id="6"> Balet vyžaduje výjimečnou úroveň odbornosti, velkou dávku zručnosti a obratnosti a pravděpodobně dávku počátečního talentu, který může být zakořeněn v genetice. </seg>
<seg id="7"> Bohužel neurologické poruchy, jako je Parkinsonova choroba, postupně zničí tuto výjimečnou zdatnost, jak se stalo mému přiteli Janu Striplingovi, který byl svého času baletní virtuóz. </seg>
<seg id="8"> Během posledních let učinila léčba veliký pokrok. </seg>
<seg id="9"> Ačkoli je na světě 6,3 milionu lidí s touto chorobou, kteří musí žít s nevyléčitelnou slabostí, třesením, ztuhlostí a ostatními symptomy, které s chorobou kráčejí ruku v ruce, potřebujeme objektivní nástroje, abychom mohli chorobu včas odhalit. </seg>
<seg id="10"> Musíme být schopni změřit postup nemoci objektivně a s jistotou; jediný způsob, jak se dozvíme, že opravdu máme lék, je když máme objektivní měření, které nám to s jistotou řekne. </seg>
<seg id="11"> Ale bohužel, u Parkinsonovy choroby a ostatních poruch pohybového ústrojí neexistují žádné bioukazatele, neexistuje žádný jednoduchý krevní test, to nejlepší, co máme je 20minutový neurologický test. </seg>
<seg id="12"> Musíte si ho jít udělat na kliniku. Je to velmi, velmi drahé, a to znamená, že kromě klinických pokusů se nikdy nedělá. Nikdy se nedělá. </seg>
<seg id="13"> Ale co kdyby si mohli pacienti tento test udělat doma? </seg>
<seg id="14"> Vlastně by jim to ušetřilo obtížnou cestu na kliniku, a co kdyby si pacienti mohli ten test udělat sami, že? </seg>
<seg id="15"> Nepotřebovali bychom drahocenný čas lékařů. </seg>
<seg id="16"> Mimochodem stojí to 300 $ si ho udělat u neurologa. </seg>
<seg id="17"> Takže vám chci navrhnout nekonvenční způsob, jakým bychom se to mohli pokusit dokázat, protože, víte, částečně, aspoň, jsme všichni virtuozové jako můj přítel Jan Stripling. </seg>
<seg id="18"> Zde máme video vibrujících hlasivek. </seg>
<seg id="19"> Tyto jsou zdravé a tady vydávají zvuk při mluvení, můžeme se považovat za vokální baletní tanečníky, protože musíme koordinovat všechny různé hlasové orgány, když vydáváme zvuk, a vlastně všichni pro to máme geny. FoxP2, například. </seg>
<seg id="20"> A jako u baletu i zde je k tomu třeba výjimečná úroveň trénovanosti. </seg>
<seg id="21"> Chci říct, zamyslete se, jak dlouho trvá dítěti naučit se mluvit. </seg>
<seg id="22"> Ze zvuků můžeme vlastně sledovat pozici hlasivek během vibrování, a stejně jako může Parkinson poznamenat končetiny, může postihnout i hlasové orgány. </seg>
<seg id="23"> Na spodní křivce můžete vidět příklad nepravidelného chvění hlasivek. </seg>
<seg id="24"> Vidíme tytéž symptomy. </seg>
<seg id="25"> Vidíme hlasivkový třes, slabost a ztuhlost. </seg>
<seg id="26"> Mluvení je pak tišší a po chvíli dýchavičnější a to je příklad jednoho ze symptomů. </seg>
<seg id="27"> Tyto hlasivkové jevy mohou být sotva patrné, v některých případech ale pomocí digitálního mikrofonu a za použití přesného software na analýzu hlasu v kombinaci s nejnovějšími poznatky ve strojovém učení, které je teď na velmi vysoké úrovni, můžeme přesně vyčíslit, kde kdo leží na stupnici mezi zdravím a nemocí pouze podle hlasového signálu. </seg>
<seg id="28"> Jak si tyto hlasivkové testy stojí proti expertním klinickým testům? No, oba jsou neinvazivní. </seg>
<seg id="29"> Ten neurologický test je neinvazivní. Oba používají existující infrastrukturu. </seg>
<seg id="30"> Nemusíte kvůli němu stavět nové nemocnice. </seg>
<seg id="31"> A jsou oba přesné. Dobře, ale nadto hlasivkové testy jsou neodborné. </seg>
<seg id="32"> To znamená, že jsou určeny k samovyšetření. </seg>
<seg id="33"> Jsou velice rychlé, zaberou nanejvýš 30 vteřin. </seg>
<seg id="34"> A jsou ultralevné -- a víme co se teď stane. </seg>
<seg id="35"> Když je něco ultralevné, masivně se to rozšíří. </seg>
<seg id="36"> Takže tu máme několik úžasných cílů, kterých můžeme dosáhnout. </seg>
<seg id="37"> Můžeme snížit logistické obtíže s pacienty. </seg>
<seg id="38"> Nemusejí docházet na kliniku kvůli rutinní prohlídce. </seg>
<seg id="39"> Můžeme provádět vysokofrekvenční monitoring a získávat objektivní data. </seg>
<seg id="40"> Můžeme provádět nízkonákladové masivní nábory pro klinické testování a můžeme celopopulační vyšetřování poprvé učinit dostupným. </seg>
<seg id="41"> Máme příležitost začít s hledáním počátečních bioukazatelů této choroby, než bude pozdě. </seg>
<seg id="42"> Učinili jsme první krůčky, spouštíme Parkinsonovu hlasovou iniciativu. </seg>
<seg id="43"> S Aculabem a PatientsLikeMe chceme nahrát velký počet hlasů po celém světě, abychom shromáždili dostatek dat, abychom dosáhli těch čtyř cílů. </seg>
<seg id="44"> Máme lokální čísla přístupná třem čtvrtinám miliardy lidí na této planetě. </seg>
<seg id="45"> Ať zdravý nebo s Parkinsonem, může zavolat, levně, a zanechat nahrávku, pouze za pár centů, a jsem rád, že mohu oznámit, že jsme už dosáhli šesti procent z našeho cíle během osmi hodin. </seg>
<seg id="46"> Děkuji. </seg>
<seg id="47"> Čili Maxi, když vezmete všechny tyto vzorky, řekněme 10 000 lidí, jste schopni říct, kdo je zdravý a kdo není? </seg>
<seg id="48"> Co jste schopni z těch vzorků vyčíst? </seg>
<seg id="49"> Ano. Ano. Je to tak, že během hovoru musíte uvést, jestli máte chorobu nebo ne. Dobrá. </seg>
<seg id="50"> Víte, někteří lidé to nemusí udělat. Nemusí se k tomu dostat. </seg>
<seg id="51"> Ale shromáždili jsme obrovský vzorek dat za různých okolností, záleží právě na získávání v různých okolnostech, protože pak se snažíme dát do pořádku matoucí faktory, a snažíme se najít vlastní příznaky choroby. </seg>
<seg id="52"> Takže jste v tuto chvíli přesní v 86 procentech případů? </seg>
<seg id="53"> Je to ještě lepší. </seg>
<seg id="54"> Vlastně, můj student Thanasis, musím ho tu uvést, protože odvedl fantastickou práci, nyní prokázal, že to funguje také přes mobilní telefonní síť, což víc zpřístupňuje tento projekt, a dostáváme se na 99procentní přesnost. </seg>
<seg id="55"> Devadesát devět. To je tedy zlepšení. </seg>
<seg id="56"> Takže to znamená, že lidé budou moct -- Lidé budou moct zavolat ze svého mobilního telefonu a udělat si test, a lidé s Parkinsonem mohou zavolat, nahrát svůj hlas, a pak jejich doktor může zkontrolovat jejich postup, a zkontrolovat, jak si s nemocí vedou. </seg>
<seg id="57"> Přesně tak. </seg>
<seg id="58"> Děkuji mnohokrát. Max Little! </seg>
<seg id="59"> Děkuji, Tome. </seg>
</doc>
<doc docid="1685" genre="lectures">
<url>http://www.ted.com/talks/ron_finley_a_guerilla_gardener_in_south_central_la</url>
<description>Ron Finley vysazuje zeleninové zahrady v Jižním centru Los Angeles -- na opuštěných parcelách, mezi jízdními pruhy a podél cest. Proč? Pro zábavu, jako vzpouru, pro krásu a aby nabídl nějakou alternativu rychlému občerstvení ve společnosti, kde "bistra pro motoristy zabijí více lidí než projíždějící auta."</description>
<keywords>talks, TED Conference, agriculture, culture, food, garden, health, social change</keywords>
<talkid>1685</talkid>
<title>Ron Finley: Guerillové zahradničení v Jižním centru Los Angeles</title>
<seg id="1"> Bydlím v Jižním centru. </seg>
<seg id="2"> Toto je Jižní centrum: obchody s alkoholem, rychlá občerstvení, prázdné parcely. </seg>
<seg id="3"> Takže se sešli obecní plánovači a navrhli, že změní jméno Jižní centrum tak, aby vyjadřovalo něco jiného, takže to pojmenovali Jižní Los Angeles, jakoby to mohlo napravit to, co je v městě špatného. </seg>
<seg id="4"> Toto je Jižní Los Angeles. </seg>
<seg id="5"> Obchody s alkoholem, rychlá občerstvení, prázdné parcely. </seg>
<seg id="6"> Stejně jako 26,5 miliónu jiných Američanů žiju v potravinové poušti, v Jižním centru v Los Angeles, domovu bister pro motoristy. </seg>
<seg id="7"> Legrační je, že ta bistra zabijí více lidí než projíždějící auta. </seg>
<seg id="8"> Lidé v Jižním centru Los Angeles umírají na vyléčitelné nemoci. </seg>
<seg id="9"> Například míra obezity v mé čtvrti je pětkrát vyšší než řekněme v Beverly Hills, které je zhruba pět, deset mil odsud. </seg>
<seg id="10"> Už jsem se na to nemohl dívat. </seg>
<seg id="11"> A zajímalo mě, jak byste se cítili, kdybyste neměli žádný přístup ke zdravému jídlu, kdybyste pokaždé, když vyjdete ze dveří, viděli negativní následky, které způsobuje současný potravinový systém ve vaší čtvrti? </seg>
<seg id="12"> Vidím, jak se invalidní vozíky prodávají a kupují jako použitá auta. </seg>
<seg id="13"> Vidím, jak se centra dialýzy objevují jako Starbucks. </seg>
<seg id="14"> A rozhodl jsem se, že to musí přestat. </seg>
<seg id="15"> Přišel jsem na to, že problém je řešením. </seg>
<seg id="16"> Jídlo je problém a jídlo je řešení. </seg>
<seg id="17"> Plus už jsem byl unavený z 45minutových cest sem a tam, abych sehnal jablka, která nebyla postříkaná pesticidy. </seg>
<seg id="18"> Takže jsem před svým domem vysázel jedlý prales. </seg>
<seg id="19"> Byl to pás země, který nazýváme místo ke stání. </seg>
<seg id="20"> Je to pruh 50 x 3 metry. </seg>
<seg id="21"> Podstatné je, že to místo vlastní město. </seg>
<seg id="22"> Ale vy se o ně musíte starat. </seg>
<seg id="23"> Takže jsem si řekl: "Prima, můžu si do háje dělat co chci, když je to na mou odpovědnost a budu to udržovat." </seg>
<seg id="24"> A rozhodl jsem se zemi udržovat takto. </seg>
<seg id="25"> Já a moje skupina L.A. Green Grounds jsme se sešli a začali sázet můj jedlý prales, ovocné stromy a zeleninu. </seg>
<seg id="26"> Děláme něco pro ostatní, sestáváme se ze zahradníků nejrůznějších životních příběhů, odevšad z celého města, a jsme naprostí dobrovolníci, vše co děláme je zdarma. </seg>
<seg id="27"> Zahrada byla nádherná. </seg>
<seg id="28"> A pak si někdo stěžoval. </seg>
<seg id="29"> Přišli za mnou z města, a v podstatě mi citovali vyhlášku, která říkala, že musím odstranit svou zahradu, čímž se tato vyhláška stávala příkazem. </seg>
<seg id="30"> A já na to: "Ale, fakt? </seg>
<seg id="31"> Napomenutí za sázení potravin na kousku země, o který jste se nemohli starat méně?" </seg>
<seg id="32"> A já na to: "Prima, sem s tím." </seg>
<seg id="33"> Protože to ještě nebylo téma. </seg>
<seg id="34"> Chytly se toho L.A. Times. Steve Lopez o tom napsal článek a mluvil s radním a s jedním z členů Green Grounds , napsali petici na change.org, a uspěli jsme s 900 podpisy. </seg>
<seg id="35"> Měli jsme vítězství ve svých rukou. </seg>
<seg id="36"> Můj radní mi dokonce zavolal a řekl, že podporují a líbí se jim, co děláme. </seg>
<seg id="37"> Myslel jsem si, proč by neměli? </seg>
<seg id="38"> L.A. ve Spojených Státech vede v počtu prázdných parcel, které město vlastní. </seg>
<seg id="39"> Vlastní 70 čtverečních kilometrů prázdných parcel. </seg>
<seg id="40"> To je 20 Centrál Parků . </seg>
<seg id="41"> To je dost místa na vysazení 725 miliónů rajčat. </seg>
<seg id="42"> Proč by se jim to ksakru nemělo líbit? </seg>
<seg id="43"> Pěstováním jedné rostliny získáte 1000, 10 000 semen. </seg>
<seg id="44"> Jeden dolar investovovaný do zelených fazolek vám dá 75 dolarů produkce. </seg>
<seg id="45"> To je má mantra, když říkám lidem, aby si pěstovali vlastní jídlo. </seg>
<seg id="46"> Pěstování vlastního jídla je jako tištění vlastních peněz. </seg>
<seg id="47"> Podívejte, mám v Jižním centru kořeny. </seg>
<seg id="48"> Vyrůstal jsem tam. Vychovával jsem tam své syny. </seg>
<seg id="49"> A odmítám být součástí této uměle vytvořené reality. Reality, která byla pro mne vytvořena jinými lidmi. Vytvářím si svou vlastní realitu. </seg>
<seg id="50"> Vidíte, jsem umělec. </seg>
<seg id="51"> Zahradničení je moje graffiti. Pěstuji si své umění. </seg>
<seg id="52"> Stejně jako umělci graffiti, tam kde mají krásné zdi, já mám krásné trávníky, aleje. </seg>
<seg id="53"> Používám zahradu, půdu, jakoby to byl kus plátna, a rostliny a stromy jsou mé ozdoby na tomto plátně. </seg>
<seg id="54"> Byli byste překvapeni, co půda dokáže udělat, když jí umožníte být vaším plátnem. </seg>
<seg id="55"> Neumíte si ani představit, jak úžasná je slunečnice a jak působí na lidi. </seg>
<seg id="56"> Co se přihodilo? </seg>
<seg id="57"> Stal jsem se svědkem toho, jak se má zahrada proměnila v nástroj vzdělávání, nástroj transformace mého okolí. </seg>
<seg id="58"> Abyste změnili společnost, musíte změnit složení půdy. </seg>
<seg id="59"> My jsme půdou. </seg>
<seg id="60"> Byli byste překvapení, jak moc se toto dotýká dětí. </seg>
<seg id="61"> Zahradničení je ta nejvíce léčebná a nejvíce protestní činnost, kterou můžete dělat. Obzvláště v centru města. </seg>
<seg id="62"> Plus dostanete jahody. </seg>
<seg id="63"> Pamatuji si, jak jednou přišla matka s dcerou, bylo asi 10:30 v noci a ony byly na mém dvorku, já jsem vyšel ven a ony vypadaly tak zahanbeně. </seg>
<seg id="64"> Cítil jsem se špatně, že tam byly a řekl jsem jim, víte nemusíte to dělat takhle. </seg>
<seg id="65"> Má to svůj důvod, že mám zahradu na ulici. </seg>
<seg id="66"> Cítím se zahanbeně, když vidím lidi, tak blízko mně, že jsou hladoví, a toto jenom posílilo, proč to dělám, a lidé se mě ptali: "Fine, nemáš strach, že ti lidé to jídlo ukradnou?" </seg>
<seg id="67"> A já na to: "Do háje, vůbec nemám strach, že to ukradnou. </seg>
<seg id="68"> Proto je to na ulici. </seg>
<seg id="69"> To je celý nápad. </seg>
<seg id="70"> Chci, aby si to vzali, ale současně chci, aby se vrátili ke svému zdraví." </seg>
<seg id="71"> Jindy jsem založil zahradu v tomto úkrytu pro bezdomovce v Los Angeles. </seg>
<seg id="72"> Tito chlapi mně pomáhali vyložit náklaďák. </seg>
<seg id="73"> Bylo to fajn a vyprávěli mi příběhy, jak je toto ovlivnilo a jak kdysi sázeli se svými matkami a babičkami, a bylo fajn vidět, jak je to změnilo, i kdyby to bylo jen pro ten jeden okamžik. </seg>
<seg id="74"> Takže Green Grounds pokračovalo s výsadbou asi dvaceti zahrad. </seg>
<seg id="75"> Zhruba padesát lidí přišlo na naše sázení a účastnili se, všechno to byli dobrovolníci. </seg>
<seg id="76"> Pokud si děti vypěstují kapustu, budou jíst kapustu. </seg>
<seg id="77"> Když vypěstují rajčata, budou jíst rajčata. </seg>
<seg id="78"> Ale když jim nikdo nic z toho neukáže, když neuvidí, jak jídlo ovlivňuje jejich mysl a tělo, slepě sní cokoliv ksakru před ně položíte. </seg>
<seg id="79"> Vidím mladé lidi, kteří chtějí pracovat, ale jsou v lapeni v problémech. Vidím barevné děti, jak následují cestu, kterou jim vytvořil někdo jiný a která nikam nevede. </seg>
<seg id="80"> Takže zahradničení vidím jako příležitost učit tyto děti dostat se dál než jejich komunita, mít trvale udržitelný život. </seg>
<seg id="81"> A když to uděláme, kdo ví? </seg>
<seg id="82"> Možná vychováme dalšího George Washingtona Carvera . </seg>
<seg id="83"> Ale když nezměníme složení půdy, nikdy se nám to nepodaří. </seg>
<seg id="84"> Toto je nyní jeden z mých plánů. Toto je to, co chci dělat. </seg>
<seg id="85"> Chci vysázet celý blok zahrad, kde lidé mohou sdílet jídlo v rámci jednoho bloku. </seg>
<seg id="86"> Chci z přepravních kontejnerů vybudovat zdravé kavárny. </seg>
<seg id="87"> Nechápejte mě špatně. </seg>
<seg id="88"> Nemluvím o krámech zdarma, protože co je zdarma, to není trvale udržitelné. </seg>
<seg id="89"> Zajímavá věc na trvalé udržitelnosti je, že ji musíte udržet. </seg>
<seg id="90"> To, o čem mluvím, je dát lidem práci a dostat děti z ulice, umožnit jim poznat radost, pýchu a čest z toho, že si pěstujete vlastní jídlo, provozujete farmářské trhy. </seg>
<seg id="91"> Takže to tady chci dělat, musíme to udělat sexy. </seg>
<seg id="92"> Chci, abychom se všichni stali evolučními přeběhlíky, gangstery, gangsta zahradníky. </seg>
<seg id="93"> Musíme obrátit význam toho, co je gangsta. </seg>
<seg id="94"> Pokud nejste zahradník, nejste gangsta. </seg>
<seg id="95"> Buďte gangsta s lopatou, OK? </seg>
<seg id="96"> A ať je to zbraň, kterou jste si vybrali. </seg>
<seg id="97"> V zásadě, pokud se se mnou chcete potkat, chápete, pokud se chcete setkat, nevolejte mi, jestli chcete sedět okolo v polstrovaných židlích a schůzovat o nějakých kravinách, mluvit o dělání pitomostí. </seg>
<seg id="98"> Jestli se se mnou chcete setkat, přijďte do zahrady s lopatou, takže budeme moci sázet nějaké pitomosti. </seg>
<seg id="99"> Mír. Děkuji vám. </seg>
<seg id="100"> Děkuji vám. </seg>
</doc>
<doc docid="1548" genre="lectures">
<url>http://www.ted.com/talks/mark_forsyth_what_s_a_snollygoster_a_short_lesson_in_political_speak</url>
<description>Většina politiků pečlivě volí slova, aby překroutili realitu, kterou hodlají vytvořit. Ale funguje to? Etymolog Mark Forsyth se podělí o pár zábavných příběhů o původu slov z Britské a Americké historie a dochátí k překvapivému závěru. </description>
<keywords>talks, TEDx, culture, language, politics</keywords>
<talkid>1548</talkid>
<title>Mark Forsyth: Co je snollygoster? Krátká lekce politického řečnění</title>
<seg id="1"> Jedno z mých nejoblíbenějších slov z celého Oxfordského slovníku Angličtiny je "snollygoster". </seg>
<seg id="2"> Prostě proto, že zní tak dobrě. </seg>
<seg id="3"> Slovo snollygoster vlastně znamená "nečestný politik". </seg>
<seg id="4"> Přestože v devatenáctém století žil novinář, který ho definoval daleko lépe: "Snollygoster je muž, který nehledí na stranu, program nebo principy, a který, když vyhraje, dostane se tam hrubou silou monumentální hovorosofické uzurpošílenosti." </seg>
<seg id="5"> Opravdu netuším, co znamená "hovorosofický". </seg>
<seg id="6"> Předpokládám, že to bude mít něco do činění se slovy. </seg>
<seg id="7"> Ale je velmi důležité, aby slova byla jádrem politiky a všichni politici vědí, že se musejí pokusit ovládnout jazyk. </seg>
<seg id="8"> Dřív to tak nebylo, například v roce 1771, kdy Britský parlament dovolil novinářům vytisknout přesné znění slov, která padla v debatní síni. </seg>
<seg id="9"> A to všechno díky statečnosti muže s neobvyklým jméném - Brass Crosby který se postavil proti parlamentu. </seg>
<seg id="10"> Byl uvržen do žaláře Tower of London a uvězněn, ale byl dost statečný, aby se jim postavil a nakonec byl v Londýně tak populární, že zvítězil. </seg>
<seg id="11"> A jen o několik let později jsme zaznamenali první záznam použití rčení "odvážný jako mosaz ". </seg>
<seg id="12"> Většina lidí si myslí, že je to podle toho kovu. </seg>
<seg id="13"> Není. Je to podle bojovníka za svobodu tisku. </seg>
<seg id="14"> Ale abych vám opravdu ukázal jak se slova a politika ovlivňují, musím vás vzít zpět do Spojených států amerických, těsně poté, co Američané dosáhli nezávislosti. </seg>
<seg id="15"> A museli čelit otázce, jak říkat svému vůdci Georgi Washingtonovi. </seg>
<seg id="16"> Nemohli na to přijít. </seg>
<seg id="17"> Jak se říká čelnímu představiteli republiky? </seg>
<seg id="18"> Vedly se o tom v Kongresu debaty celé věky. </seg>
<seg id="19"> A bylo předloženo mnoho různých návrhů, jaké pojmenování by to mohlo být. </seg>
<seg id="20"> Někteří lidé chtěli, aby se mu říkalo nejvyšší soudce Washington, další zase -- Jeho Výsost George Washington, a další zase -- ochránce svobod lidu Spojených států amerických Washington. </seg>
<seg id="21"> To nebylo dvakrát chytlavé. </seg>
<seg id="22"> Někteří lidé ho chtěli jednoduše nazvat králem. </seg>
<seg id="23"> Mysleli si, že je to ozkoušené a ověřené. </seg>
<seg id="24"> A ani nemuseli být monarchisté, prostě si mysleli, že by se mohl volit král na pevné volební období. </seg>
<seg id="25"> A co víte, mohlo by to fungovat. </seg>
<seg id="26"> A všichni byli nakonec z toho šíleně znudění, protože tahle debata pokračovala tři týdny. </seg>
<seg id="27"> Četl jsem deník jednoho ubohého senátora, který pořád jen psal: "Stále se o tom bavíme." </seg>
<seg id="28"> A důvodem průtahů a otrávenosti bylo to, že Sněmovna reprezentantů byla proti Senátu. </seg>
<seg id="29"> Sněmovna reprezentantů nechtěla Washingtona opít mocí. </seg>
<seg id="30"> Nechtěli mu říkat králi, aby to jemu nebo jeho nástupci nevnuklo jisté myšlenky. </seg>
<seg id="31"> Chtěli mu dát nejskromnější, nejprostší, nejubožejší titul, jaký jen lze. </seg>
<seg id="32"> A ten titul byl "prezident". </seg>
<seg id="33"> Prezident. Ten titul nevymysleli. Už tu existoval, ale používal se pro někoho, kdo předsedá jednání. </seg>
<seg id="34"> Bylo to jako předseda soudu. </seg>
<seg id="35"> A nebyl o moc velkolepější než "předseda" nebo "dozorčí". </seg>
<seg id="36"> Byli tu občasní prezidenti malých koloniálních rad a částí vlády, ale nebyl to nic moc titul. </seg>
<seg id="37"> A proto byl Senát proti tomu. </seg>
<seg id="38"> Řekli: "To je směšné, nemůžete mu říkat prezident. </seg>
<seg id="39"> Tento člověk bude podepisovat smlouvy a jednat se zahraničními hodnostáři. </seg>
<seg id="40"> Kdo ho bude brát vážně, když mu dáte takový hloupý titul jako prezident Spojených států amerických? </seg>
<seg id="41"> A po třech týdnech debatování, nakonec Senát neustoupil. </seg>
<seg id="42"> Místo toho, souhlasili, aby se titul "prezident" používal dočasně, ale také chtěli rezolutně potvrdit, že s tím nesouhlasili z mravního respektu k názorům a zkušenosti civilizovaných národů, ať už s republikánskou nebo monarchistickou formou vlády, jež mají právo anektovat území skrze úřad Nejvyššího soudu, respekt budícího titulu -- ne nějakej prezident -- a že ve styku s ostatními národy hrdost lidu Spojených států nesmí být ohrožena zdáním singularity, tzn. nechceme předsi vypadat jako nějací pošuci. </seg>
<seg id="43"> Z tohoto plynou hned tři zajímavé věci. </seg>
<seg id="44"> Zaprvé -- a to je moje oblíbená -- zatím, pokud jsem byl schopen zjistit, Senát nikdy formálně neuznal titul prezident. </seg>
<seg id="45"> Barack Obama, prezident Obama, je jen dočasně, jen se čeká, než se Senát rozhoupe k činům. </seg>
<seg id="46"> Druhá věc, kterou si z toho můžete odnést je ta, že když vláda řekne, že je to jen dočasné -- -- ještě i po 223 letech ten čas nemusí nastat. </seg>
<seg id="47"> Ale třetí ponaučení, a tohle je opravdu důležité, a tohle bych chtěl, abyste si odnesli, je že titul prezident Spojených států amerických, nezní dnes tak skromně, že ne? </seg>
<seg id="48"> Možná je to kvůli těm téměř 5000 jaderných hlavic, které má k dispozici a největší ekonomice na světě a flotile dronů a takovým těm věcem. </seg>
<seg id="49"> Realita a historie obdařily tento titul honosností. </seg>
<seg id="50"> Takže Senát nakonec vyhrál. </seg>
<seg id="51"> Dostali titul vzbuzující úctu. </seg>
<seg id="52"> A také další obava Senátu -- zdání jedinečnosti -- nuže, tenkrát to bylo ojedinělé. </seg>
<seg id="53"> Ale dnes, víte, kolik národů má svého prezidenta? </seg>
<seg id="54"> Sto čtyřicet sedm. </seg>
<seg id="55"> A to proto, že chtějí být jako ti, co mají 5000 jaderných hlavic, atd. </seg>
<seg id="56"> Takže nakonec, Senát vyhrál a Sněmovna reprezentantů prohrála, protože nikdo se teď nebude cítit skromně když jim řeknou, že jsou prezidentem Spojených států amerických. </seg>
<seg id="57"> A to je důležitá lekce, kterou si myslím můžete odnést a kterou jsem vám chtěl předat. </seg>
<seg id="58"> Politici se snaží vybírat slova a používat je aby překrucovali realitu a ovládali realitu, ale ve skutečnosti, realita mění svět daleko víc, než by jej kdy mohla změnit slova. </seg>
<seg id="59"> Děkuji vám mnohokrát. </seg>
</doc>
<doc docid="1699" genre="lectures">
<url>http://www.ted.com/talks/richard_turere_a_peace_treaty_with_the_lions</url>
<description>Pro Masaje, jako je 13letý Richard Turere, je jejich dobytek vším. Jenže útoky lvů jsou čím dál častější. V této krátké, inspirativní přednášce se s námi mladý vynálezce podělí o svůj nápad, jak využívat solární energii k bezpečnému odhánění lvů.</description>
<keywords>talks, TED Conference, agriculture, biodiversity, technology</keywords>
<talkid>1699</talkid>
<title> Můj vynález, který nás usmířil se lvy</title>
<seg id="1"> Tak tady žiju. Žiju v Keni, na jižním okraji národního parku Nairobi. </seg>
<seg id="2"> Vzadu je stádo krav mého otce, a to dál za kravami, to je národní park Nairobi. </seg>
<seg id="3"> Národní park Nairobi není na jihu oplocený, takže divoká zvířata, třeba zebry, mohou volně vybíhat z parku ven. </seg>
<seg id="4"> Dravci jako lvi je následují, a dělají tohle. </seg>
<seg id="5"> Zabíjejí náš dobytek. </seg>
<seg id="6"> Tohle je jedna z krav, kterou zabili v noci. Ráno jsem vstal a našel ji mrtvou. Cítil jsem se opravdu mizerně, byl to totiž náš jediný býk. </seg>
<seg id="7"> My Masajové věříme, že pocházíme z nebe a s námi i naše zvířata a půda, na které je paseme. Proto si jich tolik vážíme. </seg>
<seg id="8"> Když jsem vyrůstal, lvy jsem nenáviděl. </seg>
<seg id="9"> Naše válečníky, morany, kteří chrání naše vesnice a dobytek, ty to také štve. </seg>
<seg id="10"> A tak zabíjejí lvy. </seg>
<seg id="11"> Tohle je jeden z šesti lvů, kteří byli zabiti v okolí Nairobi. </seg>
<seg id="12"> A myslím, že to je jeden z důvodů, proč je v národním parku Nairobi lvů tak málo. </seg>
<seg id="13"> Kluci mezi šesti a devíti lety věku se u nás starají o otcův dobytek, a tohle se stalo i mně. </seg>
<seg id="14"> Tak jsem chtěl najít způsob, jak problém se lvy vyřešit. </seg>
<seg id="15"> Nejdřív mě napadlo využít oheň, protože jsem myslel, že se ho lvi bojí. </seg>
<seg id="16"> Ale pak jsem zjistil, že to moc nepomáhá, a dokonce to lvům pomáhá lépe vidět do ohrady. </seg>
<seg id="17"> Ale nevzdal jsem se a pokračoval dál. </seg>
<seg id="18"> Můj druhý nápad bylo používat strašáka. </seg>
<seg id="19"> Chtěl jsem ošálit lvy, aby si mysleli, že stojím u ohrady. </seg>
<seg id="20"> Jenže lvi jsou chytří. </seg>
<seg id="21"> První den přijdou, vidí strašáka a utečou pryč. Ale další den přijdou znovu a řeknou si, Hele, ta věc se nehýbe. Je pořád na místě. </seg>
<seg id="22"> Tak skočí dovnitř a zabijí nějaká zvířata. </seg>
<seg id="23"> Jedné noci jsem chodil okolo ohrady s baterkou, a lvi nepřišli. </seg>
<seg id="24"> Zjistil jsem, že lvi se bojí světla, které se pohybuje. </seg>
<seg id="25"> A tak jsem dostal nápad. </seg>
<seg id="26"> Už když jsem byl malý kluk, rád jsem si hrál vevnitř, třeba celý den. Jednou jsem rozebral mámino nové rádio. Skoro mě za to zabila, ale naučil jsem se toho hodně o elektronice. </seg>
<seg id="27"> Tak jsem sehnal starou autobaterii a přerušovač z blikače. To je malé zařízení používané třeba v motorkách, když potřebuje motorista odbočit doleva nebo doprava. Bliká. </seg>
<seg id="28"> Tady jsem dal vypínač, kterým můžu světla zapínat nebo vypínat. </seg>
<seg id="29"> A tady je malá žárovka z rozbité baterky. </seg>
<seg id="30"> Všechno jsem to pospojoval. </seg>
<seg id="31"> Jak vidíte, baterii nabíjí solární panel a baterie zásobuje elektrikou přerušovač. Říkám mu transformátor. </seg>
<seg id="32"> Díky přerušovači světla blikají. </seg>
<seg id="33"> Jak vidíte, žárovky jsou otočené směrem ven, protože odtamtud přichází lvi. </seg>
<seg id="34"> Takhle to pak vidí lvi, když se v noci přiblíží. </seg>
<seg id="35"> Světla blikají a lvi si myslí, že chodím okolo ohrady. Jenže já spím doma v posteli. </seg>
<seg id="36"> Děkuju. </seg>
<seg id="37"> Takhle jsem to postavil doma před dvěma lety. Od té doby nemáme se lvy žádné problémy. </seg>
<seg id="38"> Naši sousedé se o tom doslechli. </seg>
<seg id="39"> Jednou z nich byla tahle babička. </seg>
<seg id="40"> Lvi jí už zabili spoustu zvířat, tak mě požádala, abych světla rozmístil i u ní. </seg>
<seg id="41"> A já jsem řekl: "Dobře". </seg>
<seg id="42"> A rozmístil jsem je. Jsou vidět vzadu, ta lví světla. </seg>
<seg id="43"> Doposud jsem to tak zařídil u sedmi domů v naší vesnici. A opravdu to funguje. </seg>
<seg id="44"> Můj nápad se šíří po celé Keni, plaší se tak i ostatní dravci, hyeny, leopardi, a také se to používá na odstrašování slonů od lidských polí. </seg>
<seg id="45"> Díky tomuto vynálezu jsem získal stipendium na jedné z nejlepších škol v Keni, Brookhouse International School, a opravdu mě to těší. </seg>
<seg id="46"> Moje nová škola se do toho zapojila, pomáhá shánět peníze a rozšiřovat povědomí. </seg>
<seg id="47"> Dokonce jsem se vrátil s přáteli do naší vesnice, umísťujeme světla na domy, na kterých dosud nebyla, a učím lidi, jak je používat. </seg>
<seg id="48"> Před rokem jsem byl jen chlapec žijící uprostřed savany, pasáček otcových krav. Dívával jsem se na oblohu na letadla a říkával si, že jednoho dne budu taky sedět uvnitř takového letadla. </seg>
<seg id="49"> A dnes jsem tady. </seg>
<seg id="50"> Poprvé jsem dostal příležitost letět – na TED. </seg>
<seg id="51"> Mým velkým snem je stát se leteckým inženýrem, až vyrostu. </seg>
<seg id="52"> Kdysi jsem lvy neměl rád. Ale dnes, díky mému vynálezu, který chrání dobytek i lvy, jsme schopni žít se lvy bez vzájemných konfliktů. </seg>
<seg id="53"> Ashê olên. V mé řeči to znamená "mockrát děkuji." </seg>
<seg id="54"> Ani si nedokážeš představit, jak vzrušující je slyšet takový příběh. </seg>
<seg id="55"> Takže, dostal jsi stipendium. Jo. </seg>
<seg id="56"> Teď pracuješ na dalších elektrických vynálezech. </seg>
<seg id="57"> Jaký máš v plánu dál? </seg>
<seg id="58"> Můj další vynález bude... Chci udělat elektrický ohradník. Elektrický ohradník? </seg>
<seg id="59"> Vím, že elektrické ohradníky jsou už dávno vynalezené, ale chci udělat svůj vlastní. </seg>
<seg id="60"> Už jsi to jednou zkoušel, že? A pak... Už jsem to zkoušel, ale... nechal jsem toho, protože mi dal ránu. </seg>
<seg id="61"> Mezi námi, Richarde Turere, jsi někdo naprosto výjimečný. </seg>
<seg id="62"> Přejeme ti na tvé další cestě mnoho štěstí. </seg>
<seg id="63"> Mockrát ti děkuji. Děkuju. </seg>
</doc>
<doc docid="1617" genre="lectures">
<url>http://www.ted.com/talks/ernesto_sirolli_want_to_help_someone_shut_up_and_listen</url>
<description>Když se mnoho dobrovolníků dozví o problému, o kterém si myslí, že ho dokážou vyřešit, obvykle se dají do práce. Ernesto Sirolli to považuje za naivní. Ve své vtipné a vášnivé řeči navrhuje, aby prvním krokem bylo poslouchat ty, kterým se snažíte pomoci, a probudit v nich jejich vlastního podnikatelského ducha. Jeho rada k tomu, co opravdu funguje, pomůže každému podnikateli.</description>
<keywords>talks, TEDx, business, development, global issues</keywords>
<talkid>1617</talkid>
<title>Ernesto Sirolli: Chcete někomu pomoci? Zklapněte a poslouchejte.</title>
<seg id="1"> Vše co dělám a všechno co dělám profesionálně -- můj život -- byl formován mými sedmi lety práce v Africe. </seg>
<seg id="2"> Během let 1971 až 1977 -- vypadám mladě, ale nejsem -- -- pracoval jsem v Zambii, Keni, Pobřeží slonoviny, Alžírsku, Somálsku, na projektech technické spolupráce s africkými zeměmi. </seg>
<seg id="3"> Pracoval jsem pro italskou nevládní organizaci a každičký projekt, který jsme v Africe vytvořili, ztroskotal. </seg>
<seg id="4"> Byl jsem zneklidněný. </seg>
<seg id="5"> Myslel jsem, ve 21 letech, že my Italové jsme dobří lidé a odvádíme v Africe dobrou práci. </seg>
<seg id="6"> Místo toho, na co jsme šáhli, to jsme zničili. </seg>
<seg id="7"> Náš první projekt, který inspiroval mou první knihu, "Vlnky ze Zambezi," byl projekt, kde jsme se my, Italové, rozhodli naučit Zambijce pěstovat jídlo. </seg>
<seg id="8"> Takže jsme do jižní Zambie dorazili s italskými semeny, do naprosto úchvatného údolí, které schází k řece Zambezi, a zde jsme učili místní lidi, jak pěstovat italská rajčata a cukety a… </seg>
<seg id="9"> A samozřejmě místní lidé neměli žádný zájem to dělat. Tak jsme jim platili, aby přišli a pracovali, a někdy se dokonce objevili. </seg>
<seg id="10"> Byli jsme překvapení, že místní lidé v tak úrodném údolí nemají žádné pole. </seg>
<seg id="11"> Ale místo toho, abychom se jich zeptali, proč tam nic nepěstují, jednoduše jsme řekli: "Díky Bohu, že jsme tady." </seg>
<seg id="12"> "Za pět dvanáct zachráníme zambijské obyvatele od hladu." </seg>
<seg id="13"> A samozřejmě, všechno v Africe roste skvěle. </seg>
<seg id="14"> Máme tato úžasná rajčata. V Itálii rajčata rostou do této velikost. V Zambii do takového. </seg>
<seg id="15"> Nemohli jsme tomu uvěřit a říkali jsme Zambijcům: "Podívejte se, jak je zemědělství snadné." </seg>
<seg id="16"> Když byla rajčala hezká, zralá a červená, tak v noci vylezlo z řeky 200 hrochů a všechno snědli. </seg>
<seg id="17"> Říkali jsme Zambijcům: "Bože, hroši!" </seg>
<seg id="18"> A Zambijci jen řekli: "Ano, to je důvod, proč tady nic nepěstujeme." </seg>
<seg id="19"> "Proč jste nám to neřekli?" "Nikdy jste se nezeptali." </seg>
<seg id="20"> Myslel jsem, že jen my Italové klopýtáme v Africe, ale pak jsem viděl, co dělali Američané, co dělali Angličané, Francouzi a potom, co jsem viděl, co udělali oni, byl jsem docela pyšný na náš projekt v Zambii. </seg>
<seg id="21"> Protože, víte, my jsme přinejmenším nakrmili hrochy. </seg>
<seg id="22"> Měli byste vidět ty škody -- -- Měli byste vidět ty škody, které jsme napáchali na nic netušícím africkém lidu. </seg>
<seg id="23"> Měli byste si přečíst knihu "Dead Aid," od Dambisa Moyo, [Smrtelná pomoc] zambijské ekonomky. </seg>
<seg id="24"> Kniha vyšla v roce 2009. </seg>
<seg id="25"> Západní svět daroval africkému kontinentu dva biliony amerických dolarů za posledních 50 let. </seg>
<seg id="26"> Neřeknu vám, jakou škodu ty peníze napáchaly. </seg>
<seg id="27"> Prostě si přečtěte její knihu. </seg>
<seg id="28"> Přečtěte si od africké ženy, jakou škodu jsme napáchali. </seg>
<seg id="29"> My západní lidé jsme imperialisté, kolonisté, misionáři a jsou jen dva způsoby, jak se vypořádáváme s lidmi: Buď je sponzorujeme , nebo jim nařizujeme . </seg>
<seg id="30"> Tato dvě slova pocházejí z latinského kořene "pater", což znamená "otec". </seg>
<seg id="31"> Ale znamenají dvě odlišné věci. </seg>
<seg id="32"> Nařizování: zacházím s kýmkoli z odlišné kultury, jako kdyby byly mé děti. "Tak moc tě miluju." </seg>
<seg id="33"> Sponzor: zacházím s každým z odlišné kultury, jako kdyby byli mí služebníci. </seg>
<seg id="34"> To je důvod, proč se bílým lidem v Africe říká "bwana", šéf. </seg>
<seg id="35"> Jako kdybych dostal facku, když jsem četl knihu "Malé je krásné", kterou napsal Schumacher, který říká, především v ekonomickém rozvoji, pokud si lidé nepřejí pomoc, nechte je být. </seg>
<seg id="36"> Tohle by měla být první zásada pomoci. </seg>
<seg id="37"> První zásada pomoci je respekt. </seg>
<seg id="38"> Dnes ráno, gentleman, který zahájil tuto konferenci, položil hůl na podlahu a řekl: "Dokážeme si -- dokážete si představit město, které není nekolonizované?" </seg>
<seg id="39"> Ve 27 letech jsem se rozhodl jen reagovat na lidi a vynalezl jsem systém zvaný Podnikatelský facilitátor, kde nikdy nic nezahajujete, nikdy nikoho nemotivujete, ale začnete sloužit místní vášni, sloužit místním lidem, kteří mají sen stát se lepším člověkem. </seg>
<seg id="40"> Takže co uděláte -- budete zticha. </seg>
<seg id="41"> Nikdy nevkročíte ke komunitě s žádným nápadem a jen si sednete s místními lidmi. </seg>
<seg id="42"> Nepracujeme z kanceláře. </seg>
<seg id="43"> Setkáváme se v kavárně. Setkáváme se v hospodě. </seg>
<seg id="44"> Nemáme žádnou infrastrukturu. </seg>
<seg id="45"> Jediné, co děláme: stáváme se přáteli a zjišťujeme, co daný člověk chce dělat. </seg>
<seg id="46"> Nejdůležitější věc je vášeň. </seg>
<seg id="47"> Někomu můžete dát nápad. </seg>
<seg id="48"> Pokud to ta osoba nechce dělat, co budete dělat vy? </seg>
<seg id="49"> Vášeň, kterou ta osoba má pro svůj vlastní růst, je tou nejdůležitější věcí. </seg>
<seg id="50"> Ta vášeň, kterou člověk má pro svůj osobní růst, je tou nejdůležitější věcí. </seg>
<seg id="51"> Teprve pak jim pomůžeme jít a najít znalosti, protože nikdo na světě nemůže uspět sám. </seg>
<seg id="52"> Osoba, která má nápad, možná nemá znalosti, ale znalosti jsou dostupné. </seg>
<seg id="53"> Takže před mnoha lety jsem měl tento nápad: Proč my, alespoň pro jednou, namísto příchodu do komunity a říkání lidem co mají dělat, proč, pro jednou, je nezačneme poslouchat? Ale ne na komunitním setkání. </seg>
<seg id="54"> Řeknu vám jedno tajemství. </seg>
<seg id="55"> Na komunitních setkáních je jeden problém. </seg>
<seg id="56"> Podnikatelé nikdy nepřijdou a nikdy vám neřeknou, na veřejných setkáních, co chtějí udělat se svými penězi, jaké příležitosti rozpoznali. </seg>
<seg id="57"> Takže plánování má tento slepý bod. </seg>
<seg id="58"> Nejchytřejší lidi ve vaší komunitě dokonce ani neznáte, protože nechodí na vaše veřejná setkání. </seg>
<seg id="59"> Děláme to, že pracujeme jeden na jednoho, a když takto pracujeme, musíme vytvořit sociální spojení, která ještě neexistují. </seg>
<seg id="60"> Musíme vytvořit nové profese. </seg>
<seg id="61"> Profese je rodinný doktor podniku, rodinný doktor firmy, který s vámi sedí ve vašem domě u kuchyňského stolu, na kávě, a pomáhá vám nalézt zdroje k přeměně vaší vášně na živobytí. </seg>
<seg id="62"> S tímto jsem začal na zkoušku v Esperance, v západní Austrálii. </seg>
<seg id="63"> V té době jsem dělal doktorát a snažil se dostat pryč od těch blahosklonných keců, že přijdeme a řekneme vám, co máte dělat. </seg>
<seg id="64"> A tak to, co jsem v Esperance udělal první rok bylo, že jsem jen tak chodil ulicemi a během tří dnů jsem měl svého prvního klienta, kterému jsem pomohl, který udil ryby v garáži, byl to Maori chlápek a pomohl jsem mu prodávat do restaurae v Perthu, zorganizovat se, a pak přišli rybáři a říkali, "Ty jsi ten chlap co pomohl tomu Maori? Můžeš pomoct i nám?" </seg>
<seg id="65"> Pomohl jsem těmto pěti rybářům se spojit a dostat ty nádherné tuňáky né do konzerváren v Albaně za 60 centů za kilo, ale našli jsme způsob, jak dostat ryby do Japonska na sushi za 15 dolarů za kilo. Přišli i farmáři a říkali: "Hej, ty jsi jim pomohl. Pomůžeš i nám?" </seg>
<seg id="66"> Za rok jsem měl 27 běžících projektů, pak přišla i vláda a říká: "Jak to děláte? </seg>
<seg id="67"> Jak dokážete -- ?" Odpověděl jsem: "Dělám něco hodně, hodně, hodně složitého. </seg>
<seg id="68"> Držím hubu a poslouchám je." </seg>
<seg id="69"> Takže -- -- takže vláda řekla: "Udělejte to znovu." </seg>
<seg id="70"> Toto jsem udělali už ve 300 komunitách po celém světě. </seg>
<seg id="71"> Pomohli jsme nastartovat 40 tisíc podniků. </seg>
<seg id="72"> Je zde nová vlna podnikatelů, která umírá izolovaností. </seg>
<seg id="73"> Peter Drucker, jeden z největších managementových konzultantů v historii, zemřel v 96 letech, před pár lety. </seg>
<seg id="74"> Peter Drucker byl profesor filozofie, než se zapletl do podnikání. A tohle Peter Drucker říká: "Plánování je vlastně nekompatibilní s podnikatelskou společností a ekonomikou." </seg>
<seg id="75"> Plánování je polibek smrti podnikání. </seg>
<seg id="76"> Takže nyní přebudováváte Christchurch, aniž byste věděli, co nejchytřejší lidé v Christchurch chtějí dělat se svými penězi a svou energií. </seg>
<seg id="77"> Musíte se naučit, jak přimět tyto lidi přijít a mluvit s vámi. </seg>
<seg id="78"> Musíte jim nabídnout důvěru, soukromí, musíte být skvělí v pomáhání jim a oni přijdou a přijdou v celých zástupech. </seg>
<seg id="79"> Ve společenství 10 tisíc lidí máme 200 klientů. </seg>
<seg id="80"> Dokážete si představit společenství o 400 tisících lidech, tu inteligenci a tu vášeň? </seg>
<seg id="81"> Které prezentaci jste dneska ráno nejvíce tleskali? </seg>
<seg id="82"> Místním, vášnivým lidem. Těm jste tleskali. </seg>
<seg id="83"> Co tím chci říct je, že podnikání je to místo, kde to celé je. </seg>
<seg id="84"> Jsme na konci první průmyslové revoluce -- neobnovitelná fosilní paliva, výroba -- a najednou máme systémy, které nejsou udržitelné. </seg>
<seg id="85"> Vnitřní spalovací motor není udržitelný. </seg>
<seg id="86"> Freony k zachování věcí nejsou udržitelné. </seg>
<seg id="87"> Na co se musíme zaměřit je, jak nakrmit, pečovat, vzdělávat, dopravovat, komunikovat pro 7 miliard lidí, a to udržitelným způsobem. </seg>
<seg id="88"> Technologie, které by to umožnily, zatím ještě neexistují. </seg>
<seg id="89"> Kdo vynalezne tuto technologii pro zelenou revoluci? Univerzity? Na to zapomeňte! </seg>
<seg id="90"> Vláda? Na to zapomeňte! </seg>
<seg id="91"> Budou to podnikatelé a oni to dělají už teď. </seg>
<seg id="92"> Je tu jeden krásný příběh, který jsem četl v časopise o budoucnosti před mnoha, mnoha lety. </seg>
<seg id="93"> Skupina expertů byla pozvána v roce 1860 prodiskutovat budoucnost města New York. </seg>
<seg id="94"> V roce 1860 se tito lidé sešli a všichni spekulovali o tom, co by se mohlo stát městu New York za 100 let a řešení bylo jednomyslné: Město New York za 100 let nebude existovat. </seg>
<seg id="95"> Proč? Protože se podívali na křivku a řekli, že pokud bude populace takto růst, bude se muset rozšířit kolem New Yorku a budou potřebovat 6 milionů koní a s hnojem vytvořeným 6 miliony koní nebude možné se vypořádat. </seg>
<seg id="96"> Oni sami se už topili v hnoji. </seg>
<seg id="97"> Rok 1860, viděli tuto špinavou technologii, která se chystá ukončit život v New Yorku. </seg>
<seg id="98"> A co se stalo? Za 40 let, v roce 1900, ve Spojených státech Amerických bylo 1001 společností na výrobu aut -- 1001. </seg>
<seg id="99"> Nápad najít jinou technologii nebrali vůbec v potaz a byly tam malé, malinkaté závody v zárodcích. </seg>
<seg id="100"> Dearborn, Michigan. Henry Ford. </seg>
<seg id="101"> Nicméně, zde je tajemství pro spolupráci s podnikateli. </seg>
<seg id="102"> Zaprvé, musíte jim nabídnout důvěru. </seg>
<seg id="103"> Jinak nepřijdou a nebudou s vámi mluvit. </seg>
<seg id="104"> Potom jim musíte nabídnout absolutní, vyhrazené, vášnivé služby. </seg>
<seg id="105"> A pak jim musíte říct pravdu o podnikání. </seg>
<seg id="106"> Nejmenší společnost, největší společnost, musí být schopna dělat pořádně tři věci: Produkt, který chcete prodávat, musí být fantastický, musíte mít fantastický marketing a musíte mít skvělý finanční management. </seg>
<seg id="107"> Hádejte co? </seg>
<seg id="108"> Nikdy jsme na světě nepotkali jedinou lidskou bytost, která by to dokázala vyrábět, prodávat a hlídat peníze. </seg>
<seg id="109"> Prostě neexistuje. </seg>
<seg id="110"> Takový člověk se ještě nenarodil. </seg>
<seg id="111"> Dělali jsme průzkum a dívali jsme se na 100 vedoucích společností ve světě -- Carnegie, Westinghouse, Edison, Ford, všechny nové společnosti, Google, Yahoo. </seg>
<seg id="112"> Je tu jen jediná věc, kterou mají tyto úspěšné společnosti ve světě společného, pouze jedna: Ani jedna nebyla založena jedním člověkem. </seg>
<seg id="113"> Nyní učíme 16leté v Northumberlandu podnikat a začali jsme tím, že jsme jim dali první dvě strany autobiografie Richarda Bransona. Úkol těchto 16letých byl podtrhnout na prvních dvou stranách autobiografie Richarda Bransona, kolikrát Richard použil slovo "já" a kolikrát použil slovo "my". </seg>
<seg id="114"> Ani jedno slovo "já" a slovo "my" 32krát. </seg>
<seg id="115"> On nebyl sám, když začínal. </seg>
<seg id="116"> Nikdo nezačínal společnost sám. Nikdo. </seg>
<seg id="117"> Takže můžeme vytvořit komunitu, kde budou facilitátoři, kteří přijdou se zkušenostmi z malých podniků, sednou si na kafe, k baru a budou vaši oddaní kamarádi, kteří udělají to, co někdo udělal pro tohoto pána, který mluvil o tomto eposu. Někdo, kdo řekne, "Co potřebuješ? </seg>
<seg id="118"> Co dokážeš udělat? Zvládneš to? </seg>
<seg id="119"> Dobře, prodáš to? Pohlídáš peníze?" </seg>
<seg id="120"> "Oh, ne, tohle nedokážu." "Chtěl bys, abych někoho našel?" </seg>
<seg id="121"> My aktivujeme komunitu. </seg>
<seg id="122"> Máme skupiny dobrovolníků, kteří podporují Podnikatelské facilitátory, které pomohou najít zdroje a lidi, a zjistili jsme, že zázrak inteligence místních lidí je, že můžete změnit kulturu a ekonomiku této komunity, právě tím, že zachytíte vášeň, energii a představivost svých vlastních lidí. </seg>
<seg id="123"> Děkuji. </seg>
</doc>
<doc docid="1532" genre="lectures">
<url>http://www.ted.com/talks/becci_manson_re_touching_lives_through_photos</url>
<description>Na počátku roku 2011 uvízly v troskách po japonském zemětřesení a tsunami ztracené a poničené fotky rodin a milovaných lidí. Retušérka fotek Becci Manson je, společně s místními dobrovolníky a celosvětovou skupinou spolupracovníků, které našla díky internetu, pomohla očistit a spravit a tím obnovit zachycené vzpomínky jejich majitelů.</description>
<keywords>talks, Asia, culture, disaster relief, memory, photography, storytelling</keywords>
<talkid>1532</talkid>
<title>Becci Manson: Retušování životů prostřednictvím fotek</title>
<seg id="1"> Před březnem roku 2011 jsem pracovala jako retušérka fotek v New Yorku. </seg>
<seg id="2"> Jsme bledá, šedá stvoření. </seg>
<seg id="3"> Schováváme se v temných místnostech bez oken a obecně se vyhýbáme slunečnímu svitu. </seg>
<seg id="4"> Děláme hubené modelky ještě hubenější, dokonalou pleť dokonalejší, nemožné možným a jsme neustále kritizováni tiskem, ale někteří z nás jsou skutečně talentovaní umělci s mnohaletou zkušeností a opravdovým pochopením pro snímky a fotografování. </seg>
<seg id="5"> 11. března 2011 jsem doma sledovala, stejně jako zbytek světa, vývoj tragických událostí v Japonsku. </seg>
<seg id="6"> Brzy poté organizace, u níž jsem byla dobrovolníkem, All Hands Volunteers, byla v terénu, během pár dnů, a zapojila se do reakce na katastrofu. </seg>
<seg id="7"> Já jsem spolu s dalšími stovkami dobrovolníků věděla, že nemůžeme jenom sedět doma, tak jsem se rozhodla se k nim na tři týdny připojit. </seg>
<seg id="8"> 13. května jsem dorazila do města Ōfunato. </seg>
<seg id="9"> Je to malé rybářské město v prefektuře Iwate, má asi 50 000 obyvatel a bylo jedním z prvních, které bylo zasaženo vlnou tsunami. </seg>
<seg id="10"> Bylo zaznamenáno, že voda zde dosahovala výšky přes 24 metrů a valila se více než tři kilometry do vnitrozemí. </seg>
<seg id="11"> Jak si můžete představit, město bylo zničené. </seg>
<seg id="12"> Vytahovali jsme trosky z kanálů a příkopů. </seg>
<seg id="13"> Čistili jsme školy. Zbavovali jsme domy bahna a vyprazdňovali jsme je, aby byly připravené pro renovaci. </seg>
<seg id="14"> Odklidili jsme tuny a tuny zapáchajících a rozkládajících se mrtvých ryb z místní továrny na zpracovávání ryb. </seg>
<seg id="15"> Ušpinili jsme se, ale zbožňovali jsme to. </seg>
<seg id="16"> Celé týdny všichni dobrovolníci, stejně jako místní, nacházeli podobné věci. </seg>
<seg id="17"> Nacházeli fotky a alba s fotkami a foťáky a paměťové karty. </seg>
<seg id="18"> A všichni dělali to samé. </seg>
<seg id="19"> Sbírali je dohromady a předávali je do úschovy na nejrůznějších místech v různých městech. </seg>
<seg id="20"> Do té doby jsem si neuvědomovala, jak velkou část osobní ztráty, kterou lidé cítili, tyto fotky tvořily. </seg>
<seg id="21"> Jak utíkali před vlnou, o holé životy, naprosto vše, co měli, všechno museli nechat na místě. </seg>
<seg id="22"> Na konci svého prvního týdne jsem tam pomáhala v evakuačním centru ve městě. </seg>
<seg id="23"> Pomáhala jsem čistit onsen, komunitní onsen, což jsou obrovské vany. </seg>
<seg id="24"> Ve městě to zároveň bylo místo, kde evakuační centrum shromažďovalo fotky. </seg>
<seg id="25"> Tam je lidé předávali a já jsem měla ten den tu čest, že mi svěřili jejich ruční čištění. </seg>
<seg id="26"> Bylo to emotivní a inspirativní a dříve jsem slýchávala o myšlení mimo vyjeté koleje, ale až v okamžiku, když jsem se já dostala mimo své koleje, se něco stalo. </seg>
<seg id="27"> Jak jsem se probírala fotkami, našla jsem některé starší než sto let, některé ještě stále v obálce z laboratoře. Nemohla jsem si pomoct, jako retušérka jsem přemýšlela, jak bych mohla spravit tu roztrženou část a opravit škrábanec a znala jsem stovky lidí, kteří by dovedli udělat to samé. </seg>
<seg id="28"> Takže toho večera jsem se připojila na Facebook a požádala několik z nich a do rána to vyvolalo tak obrovskou a pozitivní reakci, že jsem věděla, že to musíme zkusit. </seg>
<seg id="29"> Tak jsme začali retušovat fotky. </seg>
<seg id="30"> Tato byla úplně první. </seg>
<seg id="31"> Ne až tak strašně poškozená, ale místo, kde voda způsobila změnu barvy na obličeji holčičky, muselo být opraveno s obrovskou přesností a precizností. </seg>
<seg id="32"> Jinak už nebude ta holčička vypadat jako ona holčička a to je nepochybně stejně nešťastné, jako mít tu fotku poškozenou. </seg>
<seg id="33"> Během doby dorazilo více fotek, naštěstí, bylo zapotřebí více retušérů a tak jsem se znovu ocitla na Facebooku a Linkedln a během pěti dní 80 lidí z 12 různých zemí chtělo pomoct. </seg>
<seg id="34"> Během dvou týdnů jsem měla 150 lidí, kteří se chtěli zapojit. </seg>
<seg id="35"> V Japonsku jsme do července rozšířili svoji činnost do sousedního města Rikuzentakata a dále na sever do města Yamada. </seg>
<seg id="36"> Jednou týdně jsme připravili naše skenovací zařízení v dočasných fotoknihovnách, které byly vytvořeny a kde lidé získávali své fotky zpět. </seg>
<seg id="37"> Některé starší dámy nikdy dříve skener neviděly, ale když našly svoji fotku, v rámci 10 minut nám ji mohly dát, my jsme ji oskenovali, nahráli na cloud server a fotka byla stažena gaijinem, cizincem, kdesi na druhé straně Země a začala být spravována. </seg>
<seg id="38"> Nicméně čas, který to zabralo, než jsme ji dostali zpátky, je zcela jinou kapitolou a závisel samozřejmě na rozsahu poničení. </seg>
<seg id="39"> Mohlo to zabrat hodinu. Mohlo to zabrat týdny. </seg>
<seg id="40"> Mohlo to zabrat měsíce. </seg>
<seg id="41"> Kimono na téhle fotce muselo být více méně nakresleno ručně anebo poskládáno dohromady vybíráním zbývajících barevných částí a detailů, které voda neponičila. </seg>
<seg id="42"> Bylo to časově velmi náročné. </seg>
<seg id="43"> Všechny tyto fotky byly poničeny vodou, zaplaveny slanou vodou, pokryté bakteriemi, byly v odpadních vodách, někdy dokonce v ropě, což všechno je bude časem dále poškozovat, takže obrovskou částí projektu bylo je ručně čistit. </seg>
<seg id="44"> Nemohli jsme fotku retušovat, dokud nebyla očištěná, suchá a nepřihlásil se k ní její majitel. </seg>
<seg id="45"> Měli jsme s naším ručním čištěním štěstí. </seg>
<seg id="46"> Vedla nás úžasná místní žena. </seg>
<seg id="47"> Je velmi snadné tyto poškozené fotky poničit ještě více. </seg>
<seg id="48"> Jak řekla vedoucí mého týmu, Wynne, je to jako někoho tetovat. </seg>
<seg id="49"> Nemáte možnost to zkazit. </seg>
<seg id="50"> Paní, která nám přinesla tyto fotky, měla štěstí, alespoň pokud jde o ně. </seg>
<seg id="51"> Začala je ručně čistit sama a přestala, když si uvědomila, že je poškozuje ještě více. </seg>
<seg id="52"> Také měla kopie. </seg>
<seg id="53"> Oblasti, jako ty, kde byl její manžel a její obličej, které by jinak bylo naprosto nemožné spravit, jsme mohli spojit dohromady v jedné dobré fotce a celou ji nově zpracovat. </seg>
<seg id="54"> Když si od nás fotky vyzvedla, podělila se s námi o kousek svého příběhu. </seg>
<seg id="55"> Její fotky nalezli kolegové jejího manžela na místní požární stanici v troskách, daleko od místa, kde dříve stával její dům, a poznali ho. </seg>
<seg id="56"> V den tsunami měl za úkol zkontrolovat, že je bariéra proti tsunami zavřená. </seg>
<seg id="57"> Musel jít vstříc vodě, když začaly znít sirény. </seg>
<seg id="58"> Její dva malí chlapci, vlastně už ne tak malí, ale její dva chlapci byli oba ve škole, v různých školách. </seg>
<seg id="59"> Jeden z nich uvízl ve vodě. </seg>
<seg id="60"> Trvalo jí týden, než je všechny zase nalezla a zjistila, že všichni přežili. </seg>
<seg id="61"> Ten den, kdy jsem jí dávala fotky, byl také dnem, kdy měl její mladší syn 14. narozeniny. </seg>
<seg id="62"> Pro ni, navzdory tomu všemu, byly tyto fotky perfektním dárkem pro něj, něčím, na co se může podívat znovu, něčím, co si pamatoval z dřívějška, co nebylo poznamenáno událostmi od toho březnového dne, kdy se úplně všechno v jeho životě změnilo nebo bylo zničeno. </seg>
<seg id="63"> Po šesti měsících v Japonsku prošlo All Hands 1100 dobrovolníků a stovky z nich nám pomohly ručně vyčistit více než 135 000 fotek, většina z nich -- -- většina z nich skutečně znovu nalezla svůj domov, což je důležité. </seg>
<seg id="64"> Více než 500 dobrovolníků z celého světa nám pomohlo dát 90 rodinám stovky fotek zpět, zcela obnovených a spravených. </seg>
<seg id="65"> Během té doby jsme za výbavu a materiály neutratili více než asi tisíc dolarů, z čehož většina byla na inkoust do tiskárny. </seg>
<seg id="66"> Neustále děláme fotky. </seg>
<seg id="67"> A fotka je připomínkou někoho nebo něčeho, místa, vztahu, milovaného člověka. </seg>
<seg id="68"> Jsou prostředkem k udržování paměti a naší minulosti, jsou poslední věcí, kterou byste vzali, a první, kterou byste šli hledat zpátky. </seg>
<seg id="69"> O tom byl celý tento projekt, o obnovování těch malých kousků lidskosti, o navrácení toho spojení zpět. </seg>
<seg id="70"> Pokud můžeme takovou fotku vrátit v takovéto podobě, dělá to obrovskou změnu v životě člověka, který ji získá. </seg>
<seg id="71"> Tento projekt udělal obrovskou změnu v životech retušérů. </seg>
<seg id="72"> Některým z nich to poskytlo spojení s něčím větším, dali něco nazpět za použití svého talentu na něco jiného než hubené modelky s dokonalou pletí. </seg>
<seg id="73"> Ráda bych na závěr přečetla email, který jsem dostala od jedné z nich, Cindy, v den, kdy jsem se konečně vrátila po šesti měsících zpět z Japonska. </seg>
<seg id="74"> "Jak jsem pracovala, nemohla jsem nemyslet na jednotlivé lidi a příběhy zachycené na fotkách. </seg>
<seg id="75"> Zvláště jedna, fotka zobrazující ženy nejrůznějšího věku od babičky až po malou holčičku seskupených kolem miminka, ve mně vyvolala emoce, protože podobná fotka mojí rodiny, mé babičky, matky, mě a novorozené dcery, je pověšená na naší zdi. </seg>
<seg id="76"> Po celém světě, napříč časem, jsou naše základní potřeby jsou docela stejné, že?" </seg>
<seg id="77"> Děkuji vám. </seg>
</doc>
<doc docid="1541" genre="lectures">
<url>http://www.ted.com/talks/lisa_kristine_glimpses_of_modern_day_slavery</url>
<description>Poslední dva roky cestovala fotografka Lisa Kristine po světě a dokumentovala neúnosně tvrdou realitu novodobého otroctví. Sdílí nezapomenutelně krásné fotky -- horníků v Kongu, cihlářů v Nepálu -- a vrhá světlo na těžký úděl 27 milionů lidí zotročených po celém světě. </description>
<keywords>talks, Slavery, global issues, photography</keywords>
<talkid>1541</talkid>
<title>Lisa Kristine: Fotografie nesoucí svědectví novodobého otroctví</title>
<seg id="1"> Jsem 45 metrů hluboko v ilegální důlní šachtě v Ghaně. </seg>
<seg id="2"> Vzduch je prosycený horkem a prachem a dýchat lze jen obtížně. </seg>
<seg id="3"> Mohu cítit letmý dotek procházejících zpocených těl ve tmě, ale o moc víc nevidím. </seg>
<seg id="4"> Slyším hovořící hlasy, ale většinou je šachta kakofonií kašlajících mužů a kamene rozbíjeného primitivními nástroji. </seg>
<seg id="5"> Stejně jako ostatní, mám poblikávající levnou baterku přivázanou k hlavě pomocí elastické potrhané pásky a jen stěží mohu rozeznat kluzké větve podpírající stěny 90-ti centimetrové čtvercové díry zanořující se desítky metrů pod zem. </seg>
<seg id="6"> Když mé ruce sklouznou, náhle si vzpomenu na horníka, kterého jsem potkala před několika dny a který se neudržel a spadl šachtou metry hluboko. </seg>
<seg id="7"> Zatímco tu k vám dnes mluvím, tito muži jsou stále hluboko v té díře, riskují životy, bez výplaty či odškodného, a často umírají. </seg>
<seg id="8"> Já jsem se z té díry dostala a dostala jsem se domů, ale jim se to nejspíš nikdy nepodaří, protože jsou uvěznění v otroctví. </seg>
<seg id="9"> Posledních 28 let jsem dokumentovala původní kultury ve více než 70 zemích na šesti kontinentech a v roce 2009 jsem měla velkou čest, když jsem byla jediným vystavovatelem na Mírovém summitu ve Vancouveru. </seg>
<seg id="10"> Mezi všemi těmi úžasnými lidmi, které jsem tam potkala, byl i stoupenec Free the Slaves , neziskovky věnující se vymýcení novodobého otroctví. </seg>
<seg id="11"> Začali jsme se o otroctví bavit a začala jsem se o něm dozvídat, protože jsem rozhodně věděla, že ve světě existuje, ale ne v takovém rozsahu. </seg>
<seg id="12"> Poté, co jsme domluvili, jsem se cítila strašně a upřímně se styděla za nedostatek svých znalostí o této krutosti odehrávající se během mého života a myslela na to, že pokud o tom já nevím, kolik dalších lidí neví? </seg>
<seg id="13"> Začalo mě to sžírat, takže během několika týdnů jsem odletěla do Los Angeles, abych se setkala s ředitelem Free the Slaves a nabídla jim svoji pomoc. </seg>
<seg id="14"> Tak začala má cesta do novodobého otroctví. </seg>
<seg id="15"> Co je zvláštní, na mnoha těch místech jsem už dřív byla. </seg>
<seg id="16"> Některé jsem dokonce považovala za svůj druhý domov. </seg>
<seg id="17"> Ale tentokrát jsem viděla temné tajemství. </seg>
<seg id="18"> Opatrný odhad uvádí, že více než 27 milionů lidí je v dnešním světě zotročených. </seg>
<seg id="19"> To je dvojnásobek množství lidí odvezených z Afriky během celého transaltantického obchodu s otroky. </seg>
<seg id="20"> Před 150 lety stál otrok pracující v zemědělství zhruba třikrát více než byl roční plat amerického pracovníka. </seg>
<seg id="21"> To se rovná asi 50 000$ v dnešních penězích. </seg>
<seg id="22"> Přesto mohou být dnes celé rodiny po generace zotročeny kvůli tak malému dluhu jako je 18$. </seg>
<seg id="23"> Ohromující je, že z otroctví jsou celosvětové zisky více než 13 miliard dolarů za rok. </seg>
<seg id="24"> Mnozí byli obelstěni falešnými sliby dobrého vzdělání, lepší práce, jenom aby zjistili, že jsou nuceni pracovat bez platu, pod výhružkou násilí. A nemohou odejít pryč. </seg>
<seg id="25"> Dnešní otroctví je o obchodu, takže zboží vyrobené zotročenými lidmi má hodnotu, ale lidé, kteří ho vyrábí, jsou nicotní. </seg>
<seg id="26"> Otroctví existuje téměř všude na světě a přesto je všude na světě ilegální. </seg>
<seg id="27"> V Indii a Nepálu jsem byla zavedena do pecí na vypalování cihel. </seg>
<seg id="28"> Tento podivný a hrozivý pohled byl jako přijít do starověkého Egypta nebo Danteho pekla. </seg>
<seg id="29"> Obklopeni teplotou 55 stupňů, muži, ženy, děti, vlastně celé rodiny byly zahaleny v tlusté pokrývce prachu, zatímco si strojově nakládali cihly na hlavu, až 18 najednou, a nesli je z rozpálených pecí do náklaďáků vzdálených stovky metrů. </seg>
<seg id="30"> Otupělí jednotvárností a vyčerpáním, pracovali tiše, dělajíc tento úkol pořád dokola 16 či 17 hodin denně. </seg>
<seg id="31"> Neexistovaly přestávky na jídlo, na napití, a vážná dehydratace udělala močení docela bezvýznamným. </seg>
<seg id="32"> Tak vše prostupující byl žár a prach, že můj foťák se stal i na pouhý dotek příliš horký a přestal fungovat. </seg>
<seg id="33"> Každých 20 minut jsem musela odbíhat zpět do našeho vozu, abych vyčistila své vybavení a dala ho ke klimatizaci, abych ho vzkřísila. A jak jsem tam seděla, uvědomila jsem si, že mému foťáku se dostává mnohem lepšího zacházení než těmto lidem. </seg>
<seg id="34"> Když jsem se vrátila do pecí, chtěla jsem brečet, ale abolicionista vedle mě mě rychle chytil a řekl: "Liso, nedělej to. Jenom to tady nedělej." </seg>
<seg id="35"> A velmi jasně mi vysvětlil, jak je projev emocí na takovýchto místech velmi nebezpečný, nejenom pro mě, ale pro ně. </seg>
<seg id="36"> Nemohla jsem jim nabídnou žádnou přímou pomoc. </seg>
<seg id="37"> Nemohla jsem jim dát žádné peníze, nic. </seg>
<seg id="38"> Nebyla jsem obyvatelem té země. </seg>
<seg id="39"> Mohla bych je dostat do ještě horší situace, než ve které byli. </seg>
<seg id="40"> Musela jsem spoléhat na Free the Slaves, že budou pracovat v rámci toho systému pro jejich osvobození a já jsem jim věřila, že budou. </seg>
<seg id="41"> A co se mě týče, musela jsem počkat, než jsem se dostala domů, abych mohla skutečně cítit svůj zármutek. </seg>
<seg id="42"> V Himalájích jsem našla děti snášející kameny celé míle dolů horským terénem, do náklaďáků čekajících dole na silnicích. </seg>
<seg id="43"> Velké pláty břidlice byly těžší než děti, které je nesly, a ty děti je nesly s pomocí svých hlav, za použití těchto ručně dělaných postrojů z klacků, lana a roztrhaného oblečení. </seg>
<seg id="44"> Je těžké být svědkem něčeho tak zdrcujícího. </seg>
<seg id="45"> Jak můžeme ovlivnit něco tak zákeřného a přesto tak rozšířeného? </seg>
<seg id="46"> Někteří ani neví, že jsou zotročení, lidé pracující 16, 17 hodin denně bez jakékoliv mzdy, protože to je situace, v níž byli celý svůj život. </seg>
<seg id="47"> Nemají nic, s čím by to srovnali. </seg>
<seg id="48"> Když tito vesničané požadovali svobodu, otrokáři spálili všechny jejich domy. </seg>
<seg id="49"> Totiž, tito lidé neměli nic a byli tak vyděšení, že se chtěli vzdát, ale žena z centra je přiměla, aby vytrvali a abolicionisté pracující v terénu jim pomohli získat smlouvu o pronájmu lomu, takže teď dělají tu samou zničující práci, ale dělají ji pro sebe, mají za ni zaplaceno a dělají ji svobodně. </seg>
<seg id="50"> Obchod s bílým masem je to, co nás často napadne, když slyšíme slovo otroctví. A díky tomuto celosvětovému povědomí jsem byla varována, že pro mě bude těžké pracovat bezpečně v tomto konkrétním oboru. </seg>
<seg id="51"> V Káthmándu jsem byla doprovázena ženami, které byly dříve sami sexuálními otrokyněmi. </seg>
<seg id="52"> Zavedly mě dolů po úzkých schodech vedoucích do špinavého, mdle osvětleného suterénu. </seg>
<seg id="53"> Nebyl to tak úplně nevěstinec. </seg>
<seg id="54"> Bylo to spíše jako restaurace. </seg>
<seg id="55"> Kabinové restaurace, jak jsou nazývané ve své branži, jsou místa pro nucenou prostituci. </seg>
<seg id="56"> Každá má malé soukromé místnosti, v nichž jsou otroci, ženy společně s mladými dívkami a chlapci, z nichž někteří mají teprve sedm let, nuceni bavit zákazníky, přesvědčovat je, aby si koupili více jídla a alkoholu. </seg>
<seg id="57"> Každá kabinka je temná a zanedbaná, odlišená číslem nakresleným na zdi a oddělená překližkami a závěsy. </seg>
<seg id="58"> Pracovníci zde často snáší tragické sexuální zneužívání z rukou svých zákazníků. </seg>
<seg id="59"> Stojící v téměř naprosté tmě, pamatuji si pocit rychlého, ochromujícího strachu a v tom okamžiku jsem si mohla představit, jaké to musí být, být uvězněný v tomto pekle. </seg>
<seg id="60"> Měla jsem jedinou cestu ven: schody, po nichž jsem přišla. </seg>
<seg id="61"> Nebyl tam žádný zadní vchod. </seg>
<seg id="62"> Nebyla tam žádná okna dostatečně velká na to, aby se jimi dalo prolézt. </seg>
<seg id="63"> Tito lidé nemají žádného úniku a když se díváme na takto těžké téma, je důležité si uvědomit, že otroctví, včetně obchodu s bílým masem, existuje i v našem vlastním okolí. </seg>
<seg id="64"> Tisíce lidí jsou zotročeny v zemědělství, v restauracích, v domácích službách a tento seznam může pokračovat. </seg>
<seg id="65"> Nedávno New York Times oznámil, že 100 000 až 300 000 amerických dětí je každoročně prodáno do sexuálního otroctví. </seg>
<seg id="66"> Je to všude kolem nás. Jenom to nevidíme. </seg>
<seg id="67"> Textilní průmysl je další, který nás často napadne, když slyšíme o otrocké práci. </seg>
<seg id="68"> Navštívila jsem vesnice v Indii, kde byly celé rodiny zotročeny v obchodě s hedvábím. </seg>
<seg id="69"> Toto je rodinný portrét. </seg>
<seg id="70"> Ty obarvené černé ruce patří otci, zatímco modré a červené jeho synům. </seg>
<seg id="71"> Smíchávají barvu v těchto velkých barelech a potápí hedvábí do kapaliny až po lokty, i když je ta barva toxická. </seg>
<seg id="72"> Můj překladatel mi řekl jejich příběhy. </seg>
<seg id="73"> "Nemáme žádnou svobodu," řekli. </seg>
<seg id="74"> "Přesto stále doufáme, že jednoho dne budeme moci opustit tento dům a jít na nějaké jiné místo, kde dostaneme za své obarvování zaplaceno." </seg>
<seg id="75"> Je odhadováno, že více než 4000 dětí je zotročených na přehradní nádrži Volta, největší přehradě na světě. </seg>
<seg id="76"> Když jsme poprvé dorazili, šla jsem se tam na chvíli mrknout. </seg>
<seg id="77"> Co jsem viděla vypadalo jako rodina rybařící na lodi, dva starší bratři, nějaké mladší děti, to dává smysl, že? </seg>
<seg id="78"> Špatně. Všichni byli zotročení. </seg>
<seg id="79"> Děti jsou odebrány ze svých rodin, stanou se předmětem obchodu a zmizí a jsou nuceny pracovat nekonečné hodiny na těchto lodích na přehradě, i když neumí plavat. </seg>
<seg id="80"> Toto malé dítě má osm let. </seg>
<seg id="81"> Třásl se strachy, když se naše loď přiblížila, vyděšený, že přejede jeho maličkou kanoi. </seg>
<seg id="82"> Byl hrůzou bez sebe, že bude shozen do vody. </seg>
<seg id="83"> Tenké větve zanořené do Volty často zachytávají rybářské sítě a vyčerpané vyděšené děti jsou hozeny do vody, aby sítě odvázaly. </seg>
<seg id="84"> Mnohé z nich se utopí. </seg>
<seg id="85"> Co si pamatuje, byl odjakživa nucen pracovat na přehradě. </seg>
<seg id="86"> Vyděšený ze svého pána, neuteče, a protože s ním zacházeli krutě celý jeho život, předává to dál na mladší otroky, které vede. </seg>
<seg id="87"> Potkala jsem tyto chlapce v pět ráno, když vytahovali poslední ze svých sítí, oni však pracovali od jedné, </seg>
<seg id="88"> v chladné větrné noci. </seg>
<seg id="89"> A je důležité si uvědomit, že tyto sítě váží více než 450 kg, když jsou plné ryb. </seg>
<seg id="90"> Ráda bych vám představila Kofiho. </seg>
<seg id="91"> Kofi byl zachráněn z rybářské vesnice. </seg>
<seg id="92"> Potkala jsem ho ve středisku, kde Free the Slaves navrací oběti otroctví do běžného života. </seg>
<seg id="93"> Tady se koupal u studny, vyléval velká vědra s vodou na svoji hlavu a skvělou zprávou je, že zatím co tu dnes já a vy sedíme a povídáme, Kofi se vrátil do své rodiny. A co víc, jeho rodině byly poskytnuty nástroje, aby měli na živobytí a děti byly v bezpečí. </seg>
<seg id="94"> Kofi je ztělesněním možnosti. </seg>
<seg id="95"> Kým se stane, protože někdo ho podpořil a udělal v jeho životě rozdíl? </seg>
<seg id="96"> Když jsme jeli po silnici v Ghaně s partnery z Free the Slaves, spolupracovník abolicionista na mopedu náhle zrychlil k našemu vozidlu a zaťukal na okýnko. </seg>
<seg id="97"> Řekl nám, abychom ho následovali po prašné cestě do džungle. </seg>
<seg id="98"> Na konci cesty nás vystrkal z auta a řekl řidiči, aby honem zmizel. </seg>
<seg id="99"> Pak ukázal na sotva viditelnou pěšinu a řekl: "Toto je ta cesta, toto je ta cesta. Pojďme." </seg>
<seg id="100"> Jak jsme se po ní vydali, prodírali jsme se popínavými rostlinami bránícími cestu a po asi hodinové chůzi jsme zjistili, že cesta byla zatopena nedávnými dešti. Tak jsem zvedla fotografické vybavení nad svoji hlavu, jak jsme sestoupili to té vody, která mi sahala až po hrudník. </seg>
<seg id="101"> Po dalších dvou hodinách túry, klikatící se stezka náhle skončila na mýtině a před námi byla spousta děr, které by se mohly vejít na plochu fotbalového hřiště, a všechny z nich byly plné zotročených pracujících lidí. </seg>
<seg id="102"> Mnoho žen mělo děti přivázané ke svým zádům, zatímco rýžovaly zlato a brodily se přitom vodou otrávenou rtutí. </seg>
<seg id="103"> Rtuť je používána během těžby. </seg>
<seg id="104"> Tito horníci jsou zotročení v důlní šachtě v jiné části Ghany. </seg>
<seg id="105"> Když vylezli ze šachty, byli skrz naskrz promočení svým vlastním potem. </seg>
<seg id="106"> Pamatuji si pohled do jejich unavených, krví podlitých očí, protože mnoho z nich bylo pod zemí 72 hodin. </seg>
<seg id="107"> Šachty jsou až 90 metrů hluboké a oni nosí těžké pytle kamení, které budou později převezeny do jiné oblasti, kde budou kameny rozbity, aby z nich mohli získat zlato. </seg>
<seg id="108"> Na první pohled se místo na drcení zdá být plné silných mužů, ale když se podíváme blíž, vidíme na okraji pracovat některé méně šťastné a děti také. </seg>
<seg id="109"> Všichni z nich jsou oběťmi zranění, nemoci a násilí. </seg>
<seg id="110"> Vlastně je velmi pravděpodobné, že tento silný člověk skončí jako tady tento, sužován tuberkulózou a otravou rtutí, a to za pouhých pár let. </seg>
<seg id="111"> Toto je Manuru. Když zemřel jeho otec, jeho strýc ho dostal k sobě na práce v dolech. </seg>
<seg id="112"> Když jeho strýc zemřel, Manuru zdědil strýcův dluh, což ho dále nutilo být zotročený v dolech. </seg>
<seg id="113"> Když jsem ho potkala, pracoval v dolech 14 let a zranění nohy, které tu vidíte, je vlastně z důlního úrazu, který byl tak vážný, že doktoři říkají, že jeho noha by měla být amputována. </seg>
<seg id="114"> Navíc má Manuru tuberkulózu, přesto je však stále nucen každý den pracovat v té důlní šachtě. </seg>
<seg id="115"> Stále však má sen, že se stane volným a vzdělaným s pomocí místních aktivistů jako Free the Slaves a je to tento druh odhodlání, navzdory nepředstavitelným těžkostem, které mě naplňuje naprostým úžasem. </seg>
<seg id="116"> Chci na otroctví vrhat světlo. </seg>
<seg id="117"> Když jsem pracovala v terénu, vzala jsem si s sebou mnoho svíček a s pomocí mého překladatele jsem sdělila lidem, které jsem fotila, že chci osvítit jejich příběhy a jejich těžký úděl, takže když to pro ně bylo bezpečné a pro mě také, pořídila jsem tyto fotky. </seg>
<seg id="118"> Oni věděli, že jejich fotka bude ve světě viděna vámi. </seg>
<seg id="119"> Chtěla jsem, aby věděli, že se staneme jejich svědky a že uděláme, co můžeme, abychom pomohli udělat v jejich životech změnu. </seg>
<seg id="120"> Opravdu věřím, že pokud dovedeme vidět jeden druhého jako rovné lidské bytosti, pak se stane velmi těžké tolerovat krutosti jako otroctví. </seg>
<seg id="121"> Toto nejsou fotky věcí. Jsou lidí, skutečných lidí, jako vy a já, z nichž si všichni zasluhují stejná práva, důstojnost a respekt ve svých životech. </seg>
<seg id="122"> Není dne, kdy bych nemyslela na těchto mnoho krásných, týraných lidí, které jsem měla tu obrovskou čest potkat. </seg>
<seg id="123"> Doufám, že tyto fotky probudí sílu v těch, kteří je vidí, v lidech jako vy, a doufám, že ta síla zažehne oheň a ten oheň bude vrhat světlo na otroctví, protože bez toho světla může obludnost otroctví pokračovat v životě ve stínu. </seg>
<seg id="124"> Mockrát vám děkuji. </seg>
</doc>
</refset>
</mteval>
